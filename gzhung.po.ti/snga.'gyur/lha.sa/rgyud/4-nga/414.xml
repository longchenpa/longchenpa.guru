<?xml-stylesheet href="../tibxml.css" type="text/css" version="1.0" encoding="UTF-8"?>
<text>
<info>
<location organization="acip" collection="k_lha_sa" volume="82" index="16"/>
<offset page="607" line="1" col="4"/>
<range start="1" end="129"/>
<title>ནག་པོ་ཆེན་པོ་ཞེས་བྱ་བའི་རྒྱུད་ཀྱི་རྒྱལ་པོ། </title>
<section>རྒྱུད། </section>
<volume>ང</volume>
<status asof="31Jan2012">not checked</status>
</info>
<pageset>
<page index="1" id="305A">།།རྒྱ་གར་སྐད་དུ། མཧཱ་ཀཱ་ལ་ཏནྟྲ་རཱ་ཛ་ནཱ་མ། བོད་སྐད་དུ།<line/>
ནག་པོ་ཆེན་པོ་ཞེས་བྱ་བའི་རྒྱུད་ཀྱི་རྒྱལ་པོ། དཔལ་ནག་པོ་ཆེན་པོ་ལ་ཕྱག་འཚལ་ལོ། །འདི་སྐད་བདག་གིས་ཐོས་པ་དུས་གཅིག་ན། བཅོམ་ལྡན་འདས་ལྷ་མོ་རྣམས་<line/>
ཀྱིས་ཇི་ལྟར་ཐོབ་པ་དེ་བཞིན་བཞུགས་སོ། །ལྷ་མོས་གསོལ་པ། །འཁོར་བའི་རྒྱ་མཚོར་ལྷུང་བའི་སེམས་ཅན་དེ་རྣམས་ཐབས་གང་གིས་གདོན། འཁོར་པ་ལྷ་གང་<line/>
གིས་གང་ལས་གྲོལ་བར་བགྱི། བཅོམ་ལྡན་འདས་ཀྱིས་བཀའ་སྩལ་པ། གང་གིས་བསྐྱེད་པའི་རིམ་པ་དང༌། རྫོགས་པའི་རིམ་པ་སྦྱོར་བ་ལ་ཡེ་ཤེས་སུ་དེ་དག་བརྗོད་<line/>
པར་བྱའོ། །ལྷ་མོ། ལེགས་པར་ཉོན་ཅིག །བསྐྱེད་པའི་རིམ་པས་འགོག་པ་ལ་གནས་པ་དང༌། དེའི་འབྲས་བུ་སྟེར་བའི་ཇི་ལྟ་བའི་ལམ་ཡང་དག་པར་འབྱུང་བར་བྱེད་པ་ལ་<line/>
ངེས་པར་ཕྱག་རྒྱ་ལས་དབང་བསྐུར་བའི་བྱེ་བྲག་བྱའོ། །རྒྱུ་བ་གཅོད་པ་ལ་སྤྱོད་པ་དེ་ལ་ཡོངས་སུ་བརྟག་པ་སྟེ། ན་ར་དང༌། སྦྱོར་བ་ལས་ཇི་ལྟར་ལམ་དང་ལྡན་པ་བསྐྱེད་པའི་<line/>
རིམ་པའོ། །ལྷ་མོས་གསོལ་པ། ཀྱེ། བཅོམ་ལྡན་འདས། དགོས་པ་གང་གིས་རྡོ་རྗེ་སེམས་དཔའ་བསྐྱེད་པ་ཡིན། དེ་ལྟར་ན་སོ་སོའི་བུམ་པ་ལ་དགོས་པ་ཅི་ཡོད། བཅོམ་མ་<line/>
</page>
<page index="2" id="305B">ལྡན་འདས་ཀྱིས་བཀའ་སྩལ་པ། སྐྱེས་པ་ལ་ནི་དངོས་མེད་བཀག་པ་སྟེ། རྡོ་རྗེ་ནམ་མཁའ་ཡིན་པའོ། །ངེས་པར་བདག་མེད་པ་ཡིན་ཞིང༌། བདེ་བ་སྐད་ཅིག་མའོ། །ཇི་ལྟར་ཚོགས་<line/>
པ་མ་ལུས་པ་དང༌། གྲོང་ཁྱེར་བ་དེ་ལྟར་སྐྱེས་པ་ལ་སྟོབས་ཀྱིས་འགོག་པ་ཡིས་བདེ་བ་རྒྱས་པ་འཆི་བ་མེད་ན་ཇི་ལྟར་སྐྱེ། ལྷ་མོས་གསོལ་པ། ཀྱེ༑ བཅོམ་ལྡན་འདས།<line/>
ལུས་བསྟན་པའི་དགོས་པ་གང་ལགས། ལམ་ལ་ཁྲག་དང༌། བྱང་ཆུབ་ཀྱི་སེམས་འདུས་པ་ལས་གཟུགས་བརྙན་གྱི་གྲོལ་བ་ལས་མེད་དམ། འབྲས་བུ་སྟེར་རམ། ལྟ་བའི་<line/>
དོན་དུ་འདོད་ཆགས་ཀྱི་ཕྱིར་རབ་ཏུ་སྦྱོར་བར་བརྗོད་དམ། བཅོམ་ལྡན་འདས་ཀྱིས་བཀའ་སྩལ་པ། ལུས་རྡོ་རྗེ་ཞེས་བརྗོད་པའོ། །ཇི་ལྟར་སྒྱུ་མར་སེམས་དཔས་ན་ར་དང་སྦྱོར་<line/>
བ་བཞིན་ནོ། །ལམ་འདུས་པ་ལས་ཁྲག་གོ་ཞེས་པ་ནི། ལ་ལ་ནཱ་དང༌། ར་ས་ནཱ་དང༌། ཨ་བ་དྷཱུ་ཏཱི་རྣམས་ཀྱི་ཕུང་པོ་ལྔ་ལ་རྣམ་པར་སྤྱད་པ་ཡིས་ཐབས་གཅིག་ཏུ་མཉམ་པར་གང་<line/>
གིས་ཤེས་པའི་ཚེའི་རྡོ་རྗེ་ལ་དེའི་ལམ་འདུས་པ་ལས་ཁྲག་ཅེས་བརྗོད་དོ། །རབ་ཏུ་སྦྱོར་བའི་ལུས་ཞེས་བརྗོད་པ་དེ་ནི་རྣམ་པར་སྤྱད་པ་མི་བཟོད་པ་གང་འདོད་པ་དེ་རབ་ཏུ་སྦྱོར་<line/>
བའི་ལུས་སོ། །རབ་ཏུ་སྦྱོར་བས་རྨོངས་པའི་ཕྱིར་རབ་ཏུ་སྦྱོར་བ་བྱས་པ་ཞེས་བརྗོད་དོ། །ལྷ་མོས་གསོལ་པ། ཆོས་གང་ལགས། ཆོས་ཀྱི་ཚོགས་པའི་གཏམ་བརྗོད་པ་གང་ལགས།<line/>
</page>
<page index="3" id="306A">༄༅། །མི་རྣམས་ཀྱི་བདེ་བ་ཕུན་སུམ་ཚོགས་པར་བྱ་བའི་ཕྱིར་རམ། དོན་ཐོབ་པར་བྱ་བའི་ཕྱིར་རམ། ནད་མེད་པར་འདོད་པའི་འབྲས་བུ་ཐོབ་པར་བྱ་བའི་<line/>
ཕྱིར་ཡིན། བཅོམ་ལྡན་འདས་ཀྱིས་བཀའ་སྩལ་པ། མིར་སྐྱེ་བའི་སེམས་ཅན་ཆོས་ཇི་ལྟར་སྤྱད་ན་ཚེགས་མེད་པར་དེའི་དངོས་གྲུབ་ཇི་ལྟ་བར་བརྗོད་པར་བྱའོ། །དངོས་<line/>
གྲུབ་ཆེན་པོ་བརྒྱད་རྣམས་ནི་རལ་གྲི་དང༌། མིག་སྨན་དང༌། རིལ་བུ་དང༌། རྐང་མགྱོགས་ཀྱི་དངོས་གྲུབ་དང༌། སྒྲུབ་པའི་སྨན་དང༌། སྔགས་རྣམས་ལ་ངེས་པར་དངུལ་<line/>
ཆུ་དང༌། བཅུད་ལེན་ཏེ། དངོས་གྲུབ་ཆེན་པོ་བརྒྱད་ཐོབ་ནས་དངོས་གྲུབ་གཞན་བརྟགས་ན། ཇི་ལྟ་བར་སེམས་ཅན་ནག་པོ་ཆེན་པོའི་རྒྱུད་པ་རྣམས་ཀྱིས་འགྲུབ་བོ། །འདིར་<line/>
ཚོགས་པ་མེད་པར་ངེས་པའོ། །ལྷ་མོས་གསོལ་པ། མིག་སྨན་དངོས་གྲུབ་འདི་ལས་འཇུག་པ་ལ་བཅིང་བྱ་བཅིང་བྱེད་ཇི་ལྟར་ཕྲ་བར་བརྗོད། བཅོམ་ལྡན་འདས་ཀྱིས་<line/>
བཀའ་སྩལ་པ། ལེགས་པར་སྲུང་བ་དང༌། རྨིག་པའི་སྒྲ་ལྟར་བརླག་པ་ཇི་ལྟ་བར་སྦས་པ་དེའི་སྡོམ་པ་རྒྱས་པར་བརྗོད་དོ། །ལྷ་མོས་གསོལ་པ། བཅོམ་ལྡན་འདས།<line/>
རྡོ་རྗེའི་ལུས་ལ་རྩ་དུ་ལགས། དབུགས་འགྲོ་འོང་དང༌། སྐད་ཅིག་མ་དུ་ལགས། བཅོམ་ལྡན་འདས་ཀྱིས་བཀའ་སྩལ་པ། རྩ་རྣམས་ནི་སུམ་ཅུ་སོ་གཉིས་སོ། །དབུགས་<line/>
</page>
<page index="4" id="306B">འགྲོ་འོང་ནི་ཡོངས་སུ་བཅིང་བ་དང༌། ལུས་ལས་སྐྱེས་པའི་དབུགས་ཕྱིར་འཐོན་པ་ནི་ཟླ་བ་དང༌། ཉི་མ་དག་གིས་བསྐྱོད་པའོ། །གྲངས་ཀྱི་བྱེ་བྲག་བརྗོད་པ་ནི་དྲུག་བརྒྱ་ལྷག་པའི་སྟོང་<line/>
ཕྲག་ཉི་ཤུ་རྩ་གཅིག་གིས་འགྲོ་འོང་ངོ༌། །དེ་ལས་འགྲོ་བ་དང༌། འོང་བ་སྐད་ཅིག་གོ །ལྷ་མོས་གསོལ་པ། ཀྱེ༑ བཅོམ་ལྡན་འདས། ཇི་ལྟར་འདོད་པའི་ལྷ་ཡི་རབ་ཏུ་གསལ་བར་<line/>
གང་མཛད། འདོད་པ་སྒྲུབ་པ་ཁྱབ་འཇུག་གིས་ཀྱང་སྒྱུ་མས་སྤྲུལ་པ་བྱས་པ་བཞིན་ལཀྵ་མེ་དང༌། དབྱངས་ཅན་མ་དག་གི་ཕྱིར། དབུལ་པོ་རྣམས་ལ་མུན་པ་དང་བྲལ་བ་ལྟར་<line/>
ཞིང་སྐྱོང་བས་ན་སྦྱོར་བ་བསྒོ་བ་བྱས་པས་ཡིན་ནམ། བཅོམ་ལྡན་འདས་ཀྱིས་བཀའ་སྩལ་པ། ཀྱེ༑ ལྷ་མོ། འཛམ་བུ་གླིང་པའི་སེམས་ཅན་རྣམས་འཁྲོ་བ་ན་འཁོར་ཞིང་<line/>
ཡོད་པ་དེ་རྨོངས་པ་དང༌། འདོད་ཆགས་དང༌། ཕྲག་དོག་དང༌། ཕྲ་མ་རྣམས་སྐྱེས་པར་གྱུར་པས་དཔལ་ནག་པོ་ཆེན་པོ་ཡིས་གང་སྨྲས་པ་དེ་གུས་པ་དང་བཅས་པས་སོ། །<line/>
ཁྱབ་འཇུག་ལྟར་འདོད་པའི་ལྷ་དང༌། ནམ་མཁའ་འགྲོ་མ་དྲུག་ཅུ་རྩ་བཞི་འཁོར་དང་བཅས་པ་རྣམས་བསྐྱེད་པར་བརྗོད་དོ། །ལྷ་མོས་གསོལ་པ། ཀྱེ༑ བཅོམ་ལྡན་འདས།<line/>
ནག་པོ་ཆེན་པོ་ཞེས་བྱ་བ་ཅི་ལ་བགྱི། བཅོམ་ལྡན་འདས་ཀྱིས་བཀའ་སྩལ་པ། ནག་པོ་ཆེན་པོ་ལ་དམིགས་ནས་སྡོད་པ་དེ་ཡིས་དུས་ཀྱི་གྲངས་ཤིན་ཏུ་ཚད་མར་བྱས་པ་དང༌།<line/>
</page>
<page index="5" id="307A">༄༅། །ཉི་མ་རེ་རེ་ཞིང་གྲངས་གང་ལ་བཟང་པོར་རྒྱུ་བ་དེ་ནག་པོ་ཆེན་པོ་ཞེས་བརྗོད་དོ། །གང་ལ་མེད་པའམ། གང་ལ་དུས་ཆེན་པོའི་མཐའ་དང་ལྡན་པ་ནག་<line/>
པོ་ཆེན་པོ་སྟེ། ནག་པོ་ཆེན་པོར་ཡོངས་སུ་བྱ་བ་འདིའོ། །ལྷ་མོས་གསོལ་པ། ཡི་གེ་མ་ཞེས་བགྱི་བ་གང་ལགས། ཧཱ་ཞེས་བྱ་བ་ནི་ཅི་ལ་བགྱི། ཀཱ་ལ་ཞེས་པ་ནི་ཇི་ལྟ་བུ་ལགས།<line/>
བཅོམ་ལྡན་འདས་ཀྱིས་བཀའ་སྩལ་པ། མ་ཞེས་པ་སེམས་དཔའི་སྙིང་རྗེ་དང༌། ཧཱ་ཞེས་པ་ཤེས་རབ་དང་སྦྱོར་བ་སྟེ་ཤེས་རབ་ཉིད་དོ། །ཀཱ་ལ་ནི་གཉིས་ཚོགས་པ་ལས་<line/>
དུས་ཏེ་ཐབས་དང༌། ཤེས་རབ་ཀྱིས་སྙིང་རྗེ་ཆེན་པོ་ལ་སྦྱོར་བ་ཞེས་པའོ། །རེངས་པ་དང༌། བསྐྲད་པ་དང༌། སྡེ་རེངས་པར་བྱེད་པ་དང༌། མངོན་སྤྱོད་རྣམས་རྣལ་འབྱོར་གྱི་<line/>
དབང་ཕྱུག་རྣམས་ཀྱིས་ཇི་ལྟར་རིག་པས་རྣལ་འབྱོར་མ་བརྒྱད་རྒྱུད་འདིར་བཞེངས་པ། གཏུམ་པའི་དབང་ཕྱུག་མ་དང༌། ཙ་རྩི་ཀ་དང༌། དུས་ཅན་མ་དང༌། རིགས་ཀྱི་<line/>
དབང་ཕྱུག་མ་དང༌། དུམ་སྐྱེས་མ་དང༌། མཆེ་གཙིགས་མ་དང༌། མི་ཐུང་མ་དང༌། དབང་ཕྱུག་ཆེན་མོ་རྣམས་གང་གིས་བསྒོམས་པ་ལས་སྐྱེ་སྟེ། འཛིན་པའི་ཤེས་པ་<line/>
དེ་དུས་ཀྱི་གཙོ་བོ་གྲོལ་བར་འདོད་པའོ། །དེ་ནི་བསྒོམ་བྱ་དང༌། སྒོམ་པ་མེད་པ་ཡིན་ནོ། །གང་དང༌། གང་གིས་བསྒོམ་པ་རྣམས་མི་སྐྱེའོ། །དེས་ན་ཡིད་ཀྱི་མངའ་བདག་གིས་<line/>
</page>
<page index="6" id="307B">སེམས་རབ་ཏུ་བརྟགས་པ་མེད་པ། བེ་ཏཱ་ལིའི་གཟུགས་ཀྱིས་ཡང་དག་པར་བསྒྲུབས་ཀྱང་མི་སྐྱེའོ། །རིགས་ལྔ་ལ་སྦྱད་པ་ཡིས་ཇི་ལྟར་གསུངས་པའི་ལས་དེ་ལྟར་འགྲུབ་པོ།<line/>
གཞན་དང༌། གཞན་དུ་བགྲོད་པ་ནི་ཚེས་ཀྱི་བྱེ་བྲག་བཟང་པོ་ལ་མ་བྱུང་བ་འབྱུང་བར་འགྱུར་བའི་དོན་དུའོ། །ངེས་པར་གང་དང་གང་ཐོབ་པར་བྱེད་པར་འགྱུར་ཏེ། རྣམ་གྲངས་<line/>
ཀྱིས་འབྲས་བུ་དེ་རྣམས་སོ། །དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དེ་ཁོ་ན་ཤེས་པར་བྱེད་པའི་ལེའུ་སྟེ་དང་པོའོ།། །།ཐབ་ཁུང་གི་རྣམ་པའི་ལེའུ་<line/>
བཤད་པར་བྱ་སྟེ། ལྷ་མོས་གསོལ་པ། ཀྱེ༑ རྗེ་བཙུན་སེམས་ཅན་གྱི་ཕྱིར་དངོས་གྲུབ་བརྒྱད་ཀྱི་བྱ་བ་དེའི་དོན་དུ་སྡུག་བསྔལ་མེད་པར་བྱེད་པ་གང་གིས་ཉེ་བར་འཐོབ།<line/>
བཅོམ་ལྡན་འདས་ཀྱིས་བཀའ་སྩལ་པ། ཟླ་བ་རྒྱུ་བའི་དུས་སུ་དབུགས་ཕྱིར་རྒྱུ་བ་བཟུང་སྟེ། གནས་པར་ངེས་པར་དངོས་གྲུབ་ཆེན་པོ་བརྒྱད་འགྲུབ་བོ། །གང་གི་ཚེ་ཡོངས་སུ་<line/>
སྨིན་པར་འདོད་པས་འདི་བྱས་ན་འགྲུབ་བོ། །བསད་པ་ལ་ཐབ་ཁུང་གྲུ་བཞི་པ། རྒྱར་ཁྲུ་གང་བར་མེ་ཏོག་ནག་པོས་སྦྱིན་སྲེག་བྱའོ། །རེངས་པ་ལ་ཟླུམ་པོ་རྒྱར་ཁྲུ་ངོ་པའོ། །<line/>
དབང་དུ་བྱ་བ་ལ་གྲུ་གསུམ་རྒྱར་ཁྲུ་གང་པ། ས་སྦྱང་བ་ཁྲུ་གང་བརྐོས་ལ་བྱ་སྟེ། མེ་ཏོག་དམར་པོས་སྦྱིན་སྲེག་བྱ་བ་ནི་བློ་གྲོས་ཅན་གྱིས་དོམ་གྱི་པགས་པ་ལ་བསྡད་<line/>
</page>
<page index="7" id="308A">༄༅། །ལ་འདི་བྱའོ། །རྐང་བྱུག་སྒྲུབ་པའི་དོན་དུ་སྦྱིན་སྲེག་གི་ཐབ་ཁུང་གི་མཚན་ཉིད་བརྗོད་པ་ཟླུམ་པོ་ཁྲུ་གང་པ་ལས་བྱང་བ་ནི་ཁྲུ་ལྔ་བརྐོས་ལ་བྱའོ། །མིག་<line/>
སྨན་དོན་དུ་སྦྱིན་སྲེག་འདིར་བརྗོད་པ་སྤྲུལ་གྱི་མགོ་ལྟ་བུ་ཁྲུ་ཕྱེད་དམ་དོ་པ་ལས་སྦྱང་བ་ཁྲུ་བདུན་བརྐོས་པ་ན་མིག་སྨན་གྱི་ཐབ་ཁུང་ངོ༌། །འདིར་རིལ་བུའི་བསྟན་པ་ནི་གླང་<line/>
པོ་ཆེའི་རྨིག་པ་ཙམ་པ་ལ། །ས་སྦྱང་བ་ཁྲུ་བཅུ་བརྐོས་པ་འདི་རིལ་བུའི་ཐབ་ཁུང་ངོ༌། །བཅུད་ལེན་གྱི་དོན་དུ་ཐབ་ཀྱི་དབྱིབས་རྣ་རྒྱན་ལྟ་བུ་ཁྲུ་ཕྱེད་དང་གཉིས་པ་ལ། ས་སྦྱང་<line/>
བ་ཁྲུ་གསུམ་བརྐོས་པ་ནི་བཅུད་ལེན་གྱི་ཐབ་ཁུང་ངོ༌། །རྒྱལ་པོའི་དོན་དུ་ཐབ་ཁུང་ཁྲུ་གང་པ་ཡིན་ཏེ་དབྱིབས་ཟླུམ་པོའོ། །ས་སྦྱང་བ་ལ་ཁྲུ་བརྒྱད་བརྐོས་པ་ནི་དངོས་<line/>
གྲུབ་སྒྲུབ་པའི་དོན་དུ་སྟེ། སྦྱོར་བ་འདི་ཡིས་དངོས་གྲུབ་ངེས་པའོ། །འདིར་བརྗོད་པ་ཐམས་ཅད་མེ་ཏོག་དཀར་པོས་སྦྱིན་སྲེག་བྱས་ན་དངོས་གྲུབ་ཐམས་ཅད་ཀྱི་འབྲས་<line/>
བུ་ཉེ་བར་འཐོབ་པར་འགྱུར་རོ། །ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ཐབ་ཁུང་གི་རྣམ་པ་བསྟན་པ་ཞེས་བྱ་བའི་ལེའུ་སྟེ་གཉིས་པའོ།། །།དེ་ནས་<line/>
སྔགས་ཀྱི་ལེའུ་བཤད་པར་བྱ་སྟེ། སྔགས་ཀྱི་བྱེ་བྲག་གཉིས་ལས། །ཞི་བའི་སྔགས་ཀྱི་རིམ་པ་ནི། ཨོཾ་ཡིག་གི་མིང་གིས་རྒྱུད་འདིར་ཞེས་ཏེ། སངས་རྒྱས་ཀྱི་བསྟན་<line/>
</page>
<page index="8" id="308B">པ་སྐྱོབ་པ་ཞི་བ་ལ་དགའ་བའི་སྔགས་སོ། །སངས་རྒྱས་ཀྱི་དམ་བཅའ་བྱས་པ་དེའི་ཕྱིར་ཡེ་ཤེས་ཆེན་པོའི་སྔགས་བརྗོད་པའོ། །ཨོཾ་མཧཱ་ཀཱ་ལ་ཧཱུཾ་ཕཊ་སྭཱཧཱ། ཕྱག་གཉིས་པའི་<line/>
སྔགས་སོ། །ཨོཾ་ཧྲཱིཾ་ཧྲཱིཾ་ཧཱུཾ་ཧཱུཾ་ཕཊ་ཕཊ། ཕྱག་བཞི་པའི་སྔགས་སོ། །ཨོཾ་མཧཱ་བྷཻ་ར་བ་སརྦ་སིདྡྷི། དཱ་ཡ་ཀ་ཌཾ་དཾ་ཧཱུཾ་ཀུཾ་དྷྭཾ་ཊཿ་ཕྱག་དྲུག་པའི་སངས་སོ། །ཨོཾ་ཨཱཿཧཱུཾ་ཕཊ་ཧྲཱིཿཧཱུཾཿ་<line/>
ཕྱག་བརྒྱད་པའི་སྔགས་སོ། །ཨོཾ་ཧཱི་ཀཱཾ་ཧཱུཾ་ཀཱི་<span class="conversion-problem" title="128: Cannot convert ACIP {I} because I is a &quot;vowel&quot; without an associated consonant.">I</span>་ཀཱི་ལ་མཧཱ་ནཱ་ད་ཀཱ་རཱ་ལ་བི་ཀ་རཱ་ལཱ་ཀྵཱི་གྲི་ཧཱཿད་ཧ་ད་ཧ། པ་ཙ་པ་ཙ། སིདྡྷི་དཱ་ཡ་ཀ་སྭཱཧཱ། ཕྱག་བཅུ་པའི་སྔགས་སོ། །ཨོཾ་<line/>
དཾ་ཥྚོ་ཏ་ཀ་ཊ་བྷཻ་ར་བཱ་ཡ་སཾ་སཾ་སཾ་རུ་རུ་རུ་རུ་ཧཱུཾ་ཧཱུཾ་ཧཱུཾ་ཕཊ་སྭཱཧཱ། ཕྱག་བཅུ་གཉིས་པའི་སྔགས་ཏེ། ལས་ཐམས་ཅད་བྱེད་པ་དང༌། སངས་རྒྱས་ཐམས་ཅད་ཀྱིས་ཕྱག་བྱེད་པ་<line/>
དང༌། འཇིག་རྟེན་གསུམ་འགྲུབ་པ་དང༌། གང་འདོད་པ་བྱེད་པར་འགྱུར་རོ། །ཨོཾ་ཡ་མ་ཛ་ག་ཏ་ཀྵོ་བྷ་ཡ་ཀྵོ་བྷ་ཡ། ཏཱ་ལ་པཱ་ཏཱ་ལ། ཁཱ་ཧི་ཁཱ་ཧི། གྲྀ་ཧྣ་བ་ལི་གྲ་ཧཱཿགྲ་ཧཱཿཨོཾ་མཾ་ཙཾ་<line/>
མཧཱ་བྷཻ་ར་བཱ་ཡ་སྭཱཧཱ། དངོས་གྲུབ་ཐམས་ཅད་ཀྱི་དོན་དུ་ཕྱག་བཅུ་བཞི་པའི་སྔགས་འདིས་གཏོར་མ་རྒྱུན་དུ་སྦྱིན་ནོ། །ཨོཾ་མཾ་མཾ་རཾ་ཧཱུཾ་ཧཱུཾ་མཾ་རཀྵ་པཱ་ལ་ཡ་ཧཱུཾ་བཛྲ་ཕཊ། བདག་སྲུང་<line/>
བའི་སྔགས་སོ། །ཨོཾ་དྷ་ར་ཎི་དྷ་ར་དྷ་ར་ཧཱུཾ་ཧཱུཾ་ཨ་མུ་ཀ་སྱ་རཀྵ་ཀུ་རུ་སྭཱཧཱ། གཞན་སྲུང་པའི་སྔགས་སོ། །ཨོཾ་ཧྲཱཾ་ཧྲྰཾ་ཡཾ་མཾ་ཀ་རཱ་ལ་བི་རཱ་ལཀྵ་བ་ཀ་ར་ལ་མཧཱ་ཡོ་གེ་ཤྭ་ར་སརྦ་དཱ་ཡ་ཀ་<line/>
</page>
<page index="9" id="309A">༄༅། །སྭཱཧཱ། ཕྱག་བཅུ་དྲུག་པའི་སྔགས་སོ། །ཨོཾ་ཤྲཱིཾ་ཀྵཱིཾ་གྲྀ་ཧྣ་བ་ལིཾ་ཧཱུཾ་ཕཊ། མྡྱ་མཱཾ་ས་པུཥྤ་དྷུ་པ། རྐྟ། ཏ་ལ་པཱ་ཏཱ་ལེ། ཨཥྚ་ནཱ་ག་དེ་བ་ཡཀྵ་རཱཀྵ་ས་གྲི་ཧྣ།<line/>
ཨི་དཾ་བ་ལིཾ་ཧཱ་ཧཱ་ཧཱ། ཧཱུཾ་ཁཱ་ཧི་ཁཱ་ཧི། ཁ་ཁ་ཧཱུཾ་ཛཿ་ཕེཾ་ཕེཾ་ཧཾ་ཧཾ་མཧཱ་ཌ་དྷ་ར་ཧཱ་ས་གརྫྫ་གརྫྫ། ཀྲྀཥྞ་བི་རྞ་ཡེ་ཧེ་ཧཱུཾ་སྭཱཧཱ། སྲན་མ་ཆེན་པོ་ལེགས་པར་བཙོས་པ་དང༌། ཆང་དང༌།<line/>
ཤ་ཁྲག་དང༌། །ཁྲག་གིས་ལེགས་པ་བཀང་ལ་དེ་ནས་མཚན་མོ་རྒྱུན་དུ་གཏོར་མ་སྦྱིན་པ་སྟེ། ཞག་ཉི་ཤུ་རྩ་གཅིག་ན་དགེ་བའི་མཚན་མ་འབྱུང་ངོ༌། །ཟླ་བ་གཅིག་ན་<line/>
དངོས་གྲུབ་སྟེར་ཏེ། ལོ་གཅིག་ན་གང་འདོད་པ་སྟེར་རོ། །ཨོཾ་ཧྲཱིཾ་ཧྲཱིཾ་ཧཱུཾ་ཕཊ། འདི་ནི་སྔགས་ཀྱི་རྒྱལ་པོ་སྔགས་བཀླགས་པ་ཙམ་གྱིས་སྡིག་པ་ཐམས་ཅད་ཟད་པར་འགྱུར་<line/>
ཞིང་རྒྱུན་དུ་བཟླས་ན་དངོས་གྲུབ་ཐམས་ཅད་འགྲུབ་བོ། །སྒྱིད་སྙོམས་དང་བཅས་པར་སྟོང་ཕྲག་ལྔ་བཟླས་ན་ཞི་བ་ངེས་པར་འགྲུབ་བོ། །ཁྲི་ཁྲག་གཅིག་བཟླས་ན་བུད་མེད་<line/>
དབང་དུ་འགྱུར་རོ། །འབུམ་གྱིས་རྒྱལ་པོ་དབང་དུ་འགྱུར་རོ། །འབུམ་ཕྲག་ལྔ་ཡིས་ལྷ་དང༌། གནོད་སྤྱིན་ཐམས་ཅད་ངེས་པར་དབང་དུ་འགྱུར་རོ། །ངེས་པར་འགུགས་པར་<line/>
ཡང་བྱེད་ན་སྐྱེས་པ་དང་བུད་མེད་ལྟ་སྨོས་ཅི་འཚལ། དབང་དུ་བྱ་བའི་སྔགས་སོ། །ཨོཾ་མཧཱ་ཀ་ལ་ཧཱུཾ་ཧཱུཾ་ཕཊ་ཕཊ་སྭཱཧཱ། སྤྱིའི་སྔགས་སོ། །ཨོཾ་མཧཱ་ནཾ་དེ་ཤྭ་ར་ཧཱུཾ་ཕཊ་<line/>
</page>
<page index="10" id="309B">སྭཱཧཱ། མེའི་ཁ་དོག་ཁ་ལ་བསྒོམས་ན་འཆིའོ། །ཨོཾ་ཀྵཱིཾ་ཤྲཱིཾ་ཧོ་ཀྵཿདེ་<span class="conversion-problem" title="125: Cannot convert ACIP {A} because we would be required to assume that {A} is a consonant, when it is not clear if it is a consonant or a vowel.">A</span>་དཏ་ཏཾ་མཱཾ་མཾ་མ་ར་ཡ་ཕཊ། བསང་པའི་སྔགས་སོ། །ཨོཾ་ཀྵཱཾ་ཧེ་ཙཾ་ཧ་ཌེ་ཤྭ་རཱི་ཧཱུཾ་ཤྲཱི་སྭཱཧཱ། གཏུམ་པའི་དབང་<line/>
ཕྱུག་མའི་སྔགས་སོ། །ཨོཾ་ལཱ་ཀེ་ཀུ་ལི་ཀེ་ཤྭ་རཱི་ཧེ་ཕེཾ་སྭཱཧཱ། རིགས་ཀྱི་དབང་ཕྱུག་མའི་སྔགས་སོ། །ཨོཾ་མཱཾ་མ་ཧེ་ཤྭ་རཱི་ཧཱུཾ་ཤྲཱི་ཧེཾ་ཕེཾ། དབང་ཕྱུག་མ་ཆེན་མོའི་སྔགས་སོ། །ཨོཾ་ཀི་ལི་བི་<line/>
ཀ་རཱ་ལ་ཤྲིཿཀྵིཾ་ཀྵཱིཾ་ཧཱུཾ་ཕཊ་སྭཱཧཱ། དུས་ཅན་མའི་སྔགས་སོ། །ཨོཾ་ཙཾ་ཙ་རྩ་ཡ་ཙ་རྩ་ཡ་ཧཱུཾ་ཧྲའིཿ་ཙ་རྩི་ཀའི་སྔགས་སོ། །ཨོཾ་ཙ་མུཎྜེ་ད་ཧ་ད་ཧ། པ་ཙ་པ་ཙ། ཨི་དཾ་བ་ལིཾ་གྲྀཧྣ་<line/>
གྲྀཧྞ་ཧཱུཾ་ཕེཾ་ཧེཾ་སྭཱཧཱ། ལྷ་མོ་དུམ་བུ་ཅན་གྱི་གཏོར་མའི་སྔགས་སོ། །ཨོཾ་ཧྲཱི་ཧཱཿཧཱུཾ་ཤྲཱི་ཕཊ་སྭཱཧཱ། ལྷ་མོ་ཨུ་མའི་སྔགས་སོ། །ཨོཾ་ཨཱཿཧཱུཾ། ལུས་ངག་ཡིད་གསུམ་བྱིན་གྱིས་བརླབས་<line/>
པའི་སྔགས་སོ། །ཨོཾ་ཧཱུཾ་ཀྵིཾ་ཤྲཱིཾ་ཨོཾ་གྷཾ་དེ་བ་དཏྟ་ཧི་མཱ་ར་ཡ་མར་ཡ་ཧཱུཾ་ཕཊ། ཐམས་ཅད་གསད་པའི་སྔགས་སོ། །ཨོཾ་ཀྵིཾ་ཧ་ཧཱུཾ། ཆེ་གེ་མོ་ཨུཙྪ་ཊ་ཡ་ཧཱུཾ་ཕཊ། བསྐྲད་པའི་<line/>
སྔགས་སོ། །ཨོཾ་མཾ་ཛཾ་ཀྵཾ། དགྲ་རེངས་པར་བྱེད་པའི་སྔགས་སོ། །ཨོཾ་ཛཾ་ཧཱུཾ་ཧ་སྟི་སྟཾ་བྷ་ཡ་ཕཊ། བྱི་བའི་མཇུག་མ་ལ་ལན་བདུན་སྔགས་ཏེ་བརྒྱབ་ན་གླང་པོ་ཆེ་རེངས་བའོ། །ཨོཾ་<line/>
ཁཿཧཿཕཊ། གྷོ་ཊ་ཀ་སྟཾ་བྷ་ནཾ་ཞེས་པས་བ་ལང་གི་ཤ་ལ་བསྔགས་ཏེ་རྒྱབ་ན་རྟ་རེངས་པར་འགྱུར་རོ། །ཨོཾ་མུཿཧཾ་སརྦྦ་པ་ཤུ་ན་སྟཾ་བྷ་ཡ་མོ་ཧ་ཡ་ཧཱུཾ་ཕཊ། སྟག་གི་པགས་<line/>
</page>
<page index="11" id="310A">༄༅། །པ་ལ་ལན་བདུན་སྔགས་ནས་རྒྱབ་ན་མ་ཧེ་དང༌། ཁྱི་དང༌། གླང་པོ་ཆེ་དང༌། བ་གླང་དང༌། ཅེ་སྤྱང་དང༌། སྟག་དང༌། སྟག་དང༌། དོམ་རྣམས་ངེས་པར་རེངས་པར་<line/>
འགྱུར་རོ། །ཨོཾ་མཧཱ་ནཾ་ཏ་ཧཱུཾ་ཧཿ་དངུལ་ལ་ལན་བདུན་བཟླས་ནས་སྤྲུལ་ལ་བརྒྱབ་ན་སྤྲུལ་རེངས་པར་བྱ་བའི་སྔགས་སོ། །ཨོཾ་མུ་ཁཾ་སྟཾ་བྷ་ཡ་ཆེ་གེ་མོའི་བཾ་ཕཊ། མིའི་དག་རེངས་<line/>
པར་བྱ་བ་ལའོ། །ཨོཾ་ཧྲཱིཾ་མཾ་རཾ་ཙ་མུཎྜ་ཧཿཤྲཱི་ཧཱུཾ་ཕཊ། རལ་གྲི་ལ་སོགས་པ་རེངས་པར་བྱ་བའི་སྔགས་སོ། །ཨོཾ་མ་ཧི་ལ་ལ་བྷི་ལ་ལ་བྷི་ལ་ལ་ཧ་ཧོཿཆོ་ལོང་པ་རེངས་པར་<line/>
བྱེད་པའོ། །ཨོཾ་གྷཾ་ཧཱུཾ། བུད་མེད་རྨོངས་པར་བྱེད་པའི་སྔགས་སོ། །ཨོཾ་ཧཿཀ་ཧ་ཀ་ཧ་མཱ་ལི་ནི་མུ་ཁི། པྲ་སཱ་དྷ་ཡ་པྲ་སཱ་དྷ་ཡ། མཧཱ་ཀཱ་ལ་བུདྡྷ་ཛྙཱཾ། པྲ་ཧི་ཏོ་སི། མཱ་ར་ཡ་མཱ་ར་<line/>
ཡ༑ ཀཱ་ར་ཡ་ཀཱ་ར་ཡ། སརྦ་དུཥྚཾ་པྲ་དུཥྚན། གྲྀཧྞ་གྲྀཧྞ། མཱ་ར་མཱ་ར། ཁ་ཁ་ཁཱ་ཧི་ཁཱ་ཧི། ཤྲཱི་གྷྲཾ་ད་ཧ་ད་ཧ། པ་ཙ་པ་ཙ། ཧཱུ་རེ་ཧཱུ་རེ་ཧཱུཾ་ཕཊ། ཨི་དཾ་བ་ལིཾ་གྲ་ཧ་གྲ་ཧ། ཤྲཱི་སྭཱཧཱ།<line/>
སངས་རྒྱས་ཀྱི་བསྟན་པ་ལ་བྱ་བ་མ་ཡིན་པ་བྱེད་པའི་མི་རྩོད་པ་དང༌། རབ་ཏུ་རྩོད་པ་དང༌། སྔགས་འདི་མིའི་ཐོད་པ་བཟའ་རྒྱུས་བཀང་ལ་ནག་པོའི་ཚེས་བརྒྱད་ལ་གཏོར་<line/>
མ་སྦྱིན་ནོ། །སྐད་ཅིག་དེ་ཉིད་ལ་འཆིའོ། །རིམས་ཀྱིས་ཐེབས་པར་འགྱུར་རོ། །མེ་ཡིས་རབ་ཏུ་འཆིག་པར་འགྱུར་རོ། །མགོ་འགེམས་པར་འགྱུར་རོ། །གཏོར་མ་ཆེན་པོའི་སྔགས་<line/>
</page>
<page index="12" id="310B">ཏེ་དགྲ་གནོན་པའོ། །ཨོཾ་ཙ་མུཎྜ། ཧ་ན་ཧ་ན། ད་ཧ་ད་ཧ། ཧཱུཾ་ཕཊ། གསད་པའི་སྔགས་སོ། །ཨོཾ་ཧཱུཾ་མཱཾ་མཾ་མཱ་ར་ཡ་སྭཱཧཱ། དགྲ་གསད་བའི་སྔགས་སོ། །ཧཱུཾ་ཕཊ། ཨ་ཐ་བྷ་ག་བའྣ་བྷོ་དྷི་<line/>
སཏྭ་མཧཱ་སཏྭ་མཧཱ་ཀཱ་རུ་ཎི་ཀཱ། ཏདྱ་ཐཱ། ཨོཾ་ཀཱ་རཱ་ལ་བི་ཀ་ཊེ་ཤྭ་ར། ཧཱུཾ་ལུ་ཧཱུ་ལུ། ཀི་ལི་ཀི་ལི། མཧཱ་ཀཾ་ཀཱ་ལ་ཧ་ལ། ཀྵཱཾ་ཤྲཱིཾ་བཾ་ཙིཾ་མཾ་ཧཾ་ཧཱུཾ། མྷཱ་ནཾ་དེ་ཤྭ་རཱ་ཡ་སྭཱཧཱ། སྔགས་འདི་ཉི་མ་<line/>
རེ་རེ་ལ་ལན་བདུན་བདུན་དུ་བཟླས་ལ་གདོང་པ་བཀྲུས་ན་སྐྱེ་བོ་ཐམས་ཅད་ཀྱི་ཡིད་དུ་འོང་བར་འགྱུར་རོ། །དགྲ་ཐམས་ཅད་ངེས་པར་ཞི་བར་འགྱུར་རོ། །བྱ་བ་ཐམས་ཅད་སྒྲུབ་པར་<line/>
འདོད་པ་དེ་ལ་ཉིས་འགྱུར་དུ་སྟེར་བར་བྱེད་དོ། །སྒྲུབ་པ་ཐམས་ཅད་ལ་ཆེར་དགའ་བའི་གཟུགས་ནག་པོ་ཆེན་པོའི་སྔགས་སོ། །ཨོཾ་མཧཱ་ཀཱ་ལ་ཧཱུཾ་ཧཱུཾ་ཕཊ་ཕཊ་སྭཱཧཱ། ལས་ཚོགས་<line/>
ཐམས་ཅད་བསྒྲུབ་པས་འབྲས་བུ་འབྱུང་བར་བྱེད་པ་དཔལ་མགོན་པོ་ང་པོའི་རྒྱུད་ཀྱི་རྒྱལ་པོ་ལས། སྔགས་ཀྱི་ལེའུ་སྟེ་གསུམ་པའོ།། །།དེ་ནས་དབང་<line/>
གི་ལེའུ་བཤད་པར་བྱ་སྟེ། དང་པོར་ནག་པོ་ཆེན་པོ་ཕྱག་གཉིས་པའི་སྔགས་སྟོང་ཕྲག་བཅུ་བཟླས་ལ་སློབ་མ་ལ་དབང་བསྐུར་ཏེ། ཐོག་མར་བུམ་པའི་དབང་བསྐུར་བ་ཐུབ་པ་<line/>
དྲིལ་བུའི་སྒྲ་དང༌། རྡོ་རྗེའི་སྦྱོར་བ་དང་ལྡན་པས་ཆུ་ལ་སོགས་པ་དབང་ལྔ་རྣམས་ཀྱི་བྱེ་བྲག་གིས་སོ། །དྲུག་བ་ལ་རྡོ་རྗེའི་རིམ་པ་རྣམས་ཀྱིས་དང༌། བདུན་པའི་དབང་བསྐུར་བའི་<line/>
</page>
<page index="13" id="311A">༄༅། །བྱེ་བྲག་ནི་ཇི་ལྟ་བར་ཤེས་རབ་དང་མཉམ་པར་སྦྱོར་བའོ། །བརྒྱད་པ་ཞེས་པ་ནི་འདི་ལ་རྣལ་འབྱོར་མས་ཡོངས་སུ་འཁྱུད་པའོ། །དགུ་པ་ལ་སྐྱེས་<line/>
བུ་ཉིད་ལ་རྗེས་སུ་སྐྱེ་བའོ། །བཅུ་པ་ལ་ནམ་མཁའི་ཆུ་རྣམས་ཀྱིས་སོ། །བཅུ་གཅིག་པ་རྣམས་ཀྱིས་ཀྱང་རིམ་པས་ཡང་དག་པའི་རིག་པས་བསྒྲུབས་པས། གནས་དང༌།<line/>
གནས་སུ་རྗེས་སུ་འབྱུང་བ་ཐུབ་པ་ཀ་པི་ལ་བརྞ་ཤི་བ་ཇི་ལྟ་བར་རིམ་པས་ཞི་བའི་ཡེ་ཤེས་སྒྲུབ་པ་འདི་གསང་ལ་སྤྱད་པར་བྱ་བ་བདུད་རྩི་ལྔ་དང༌། ཤེས་རབ་མ་འདི་<line/>
རྣམས་ཀྱིས་སོ། །མ་དང༌། སྲིང་མོ་དང༌། བྱ་རོག་རྐང་མ་དང༌། མི་ཐུང་མ་དང༌། སྒྲུ་མོ་རྣམས་དང་ཡང་དག་པར་སྦྱོར་བ་བྱ་བ་དང༌། ཇི་ལྟར་བཀའ་སྩལ་བ་<line/>
ལྟར་མིང་ཐམས་ཅད་ཡང་དག་པར་བཟུང་ངོ༌། །དེ་ལྟར་བྱས་ན་མངའ་བདག་ལས་དབང་བསྐུར་ཇི་ལྟ་བ་བཞིན་ཉེ་བར་འགྱུར་རོ། །བླ་མས་སློབ་མ་བརྟགས་ལ་སྦྱིན་<line/>
པར་བྱའོ། །མངའ་བདག་ཁྱོད་ཐབས་དང་ལྡན་པས་བདག་ཉིད་ཆེན་པོ་བདག་ཅག་གིས་མིང་ཐམས་ཅད་སྤྱད་པས་སེམས་ཅན་གྱི་སྡུག་བསྔལ་སྤོང་ལ་ཇི་ལྟ་<line/>
བའི་ལམ་གསུངས་པ་ཞིག་བཅོམ་ལྡན་འདས་སྐྱེ་བོ་རྣམས་ཀྱི་དོན་དུ་གང་ཡིན་པ་དེ་དབང་གི་དོན་བྱེ་བྲག་གི་རིམ་པ་ལས་ཇི་ལྟ་བར་ཤེས་པར་མཛོད་ཅིག །དུས་དང་<line/>
</page>
<page index="14" id="311B">ཚོད་ཇི་ལྟ་བར་ཤེས་པ་ལས་སོ། །དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དབང་གི་རིམ་པར་ཕྱེ་བ་སྟེ་ལེའུ་བཞི་པའོ།། །།དེ་ནས་ཡང་ལྷ་རྣམས་<line/>
དབང་བསྐུར་བ་བཤད་པར་བྱ་སྟེ། །དང་པོར་ལྷ་མོ་ལ་སོགས་པ་རྣམས་ཀྱིས་བུམ་པའི་དབང་བསྐུར་བར་བྱའོ། །ལྷ་མོ་བརྒྱད་རྣམས་ཀྱིས་ནི་བདུད་རྩིས་སོ། །མཆོད་ཡོན་<line/>
དང༌། ཞབས་བསིལ་བྱིན་ནས་བསྟོད་པ་དང༌། སྔགས་ཀྱིས་བྱིན་གྱིས་བརླབས་པ་ནི། ཨོཾ་ཀ་ལ་ཤ་ཨ་བྷི་ན་ཡ་ནཾ་སྣཱ་ནཾ། ཨོཾ་ཤཱུ་ནྱ་ཏཱ་ཨ་དྷིཥྛི་ཏེ་སྭཱཧཱ། ཆུའི་དབང་བསྐུར་བ་བྱིན་པ་<line/>
དང༌། བདུད་རྩི་ལྔ་བྱིན་པ་ནི། ལྷ་མོ་རྣམས་ཀྱིས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་འགྱུར་རོ། །ལྷ་མོ་རྣམས་ཀྱིས་མེ་ཏོག་གི་ཆར་འབབ་པར་འགྱུར་རོ། །གླ་རྩི་དང༌།<line/>
དྲི་ཞིམ་པོ་ཡོངས་སུ་འཛིན་པར་འགྱུར་རོ། །སྲེད་མེད་ཀྱི་བུ་ལ་སོགས་པའི་བྱིན་གྱིས་རློབ་པར་འགྱུར་རོ། །ལྷ་ཐམས་ཅད་ཀྱི་དམ་ཚིག་གིས་སྐྱོང་ཞིང་སྲོག་ལ་བབ་ཀྱང་གཏོང་<line/>
བར་མི་འགྱུར་རོ། །འདི་ནི་ནག་པོ་ཆེན་པོའི་རྒྱུད་ལས། ལྷ་དབང་བསྐུར་བའི་ལེའུ་སྟེ་ལྔ་པའོ།། །།དེ་ནས་ཡང་རྡོ་རྗེ་འབྱུང་མོ་ལ་སོགས་པའི་ལྷ་མོ་གཙོར་གྱུར་པ་<line/>
རྣམས་ཐེ་ཚོམ་སྐྱེས་ཏེ། ཡིད་མི་བདེ་བར་གྱུར་ནས། བཅོམ་ལྡན་འདས་ལ་ཐམས་ཅད་ཀྱིས་འདི་སྐད་ཅེས་གསོལ་ཏོ། །ཀྱེ༑ བཅོམ་ལྡན་འདས། ཐེ་ཚོམ་འདི་རྣམས་བསལ་<line/>
</page>
<page index="15" id="312A">༄༅། །དུ་གསོལ། འདི་ལྟར་ལེའུ་འདིར་བཤད་པའི་གར་གྱི་ཉམས་དགུ་དང༌། གླུ་ཡིས་གྲུབ་པར་འགྱུར་བ་དེ་བདག་ཐེ་ཚོམ་མཆིས་ན། གླུ་དང༌། གར་<line/>
གྱི་དོན་ཇི་ལྟར་དུ་འགྱུར་བ་ལགས། ལྷ་ལ་དབང་བསྐུར་བ་ཉེ་བར་སྤྱོད་པ་ཇི་ལྟར་འགྱུར་བ་ལགས། ཞེ་སྡང་ལ་སོགས་པའི་ཕྱག་རྒྱས་ཇི་ལྟར་རྒྱས་འདེབས་པར་འགྱུར་<line/>
བ་ལགས། ས་བོན་ཐམས་ཅད་སྔགས་ཀྱི་ལེའུ་ལས་བརྗོད་པ་ཇི་ལྟར་ལགས། ལྷ་མོས་ས་བོན་ལ་ཐེ་ཚོམ་སྐྱེས་པ་གང་ལགས། གཟུགས་ཅན་གྱི་ས་བོན་གྱི་མཐུ་གང་<line/>
ལགས། ཀྱེ༑ བཅོམ་ལྡན་འདས། དམ་ཚིག་ཅན་རྣམས་ཀྱིས་སྤྱོད་པ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། ཨ་ཀོ་ཡི་གྷ་ཎ་པིཊ་ཊ་ཡི་ར་ཧཱ་ཧཱ་ཀ་རེ་མ་<line/>
ཧཱ་ཀཱ་ལ། ཨུཙྪ་ལ་ཡ་ཡི། ཀཀྐོ་ལེ་གྷ་ཎ་ཌམ་རུ་བཛྲ་ཛི་ཡཱ་ཡི། ཀཱ་རུ་ཎི་ཡཱ་ཡི། ན་རོ་ལི་ཡཱ་ཡི། ཏ་ཧིཾ་མཧཱ་མཱཾ་ས་ནི་བ་བྷ་རེ་ཁཱ་ཧི་ཡཱ་ཡི། པི་བ་ཡི་མ་ཡ་ཎཱ་གྷཥྜྷེ། ཧ་རེ་ཀཱ་ལི་ཛྙཱ་ཛར་<line/>
པ་ཡི་ས་ཡི་བཱ་ཡི་ཡཾ་ཡི། དུཾ་[?] ཏ་ར་མཱ་ག་པ་ཨི་པ་ཏ་ཏེ། ཀཱ་སྟུ་ར་ཀླ་ཏ་ཐུ་རི་སིཧླ་ཙ་ཨུ་ས་མ་ལཱ་གཱ་བི་ཡཱ་ཡི་སི་ལི་ནི། བྷ་ར་མཱཾ་ས་ཀཱི་ཏ་ཧི་ལ་ཧི་ཡ་ཡི། ནཱ་ཊེ་གཱི་ཏཾ། ཨེ་ཀོ་ན་<line/>
མུ་ཡེ། ལཱི་ལཱ་བྷ་ར་ཎ་མཱ་ལཱ་བྷ་རི་ཡཱ་ཡི། ཏ་ཧིཾ་པ་ཎི་ཡཱ་ཡི། ས་ཧཱ་གཱ་ཐི་ཎ་ཀུ་ན་དུ་རུ་པ་ཡི་ཡཱ་ཡི། ཌཱ་མ་རུ་ནཱ་ད་ཨུཙྪ་ལི་ཡཱ་ཡི། གར་ནི་དཔལ་ནག་པོ་ཆེན་པོའི་རྣལ་<line/>
</page>
<page index="16" id="312B">འབྱོར་གྱི་ཇི་ལྟར་བདེ་བའི་སྦྱོར་བས་སྐྱ་རེངས་ཤར་བ་དང༌། བསམ་གཏན་ལ་ཆགས་པའི་སེམས་ཀྱིས་སོ། །གོམས་པའི་རིགས་པའི་སེམས་ནི། སངས་རྒྱས་ཐམས་ཅད་ཀྱི་དེ་<line/>
བཞིན་ཉིད་ཀྱི་རྣལ་འབྱོར་གྱི་མ་རྣམས་ལའོ། །གཞན་དུ་ནི་མ་ཡིན་ནོ། །གར་དང༌། གླུ་འདི་དག་གིས་མཆོག་ཏུ་བདེ་བ་སྐྱེ་བར་འགྱུར་རོ། །འདི་ཉིད་ཀྱི་བདག་སྲུང་བ་དང༌། ཚོགས་<line/>
སྲུང་བ་དང༌། བདུད་རྩི་ལྔ་དང༌། མཆོག་ཏུ་དགའ་བའི་དབང་དུ་གྱུར་པའི་སྔགས་བཟླས་པ་འདིས་འཇིག་རྟེན་དུ་ཚོགས་མེད་པར་བྱ་བ་བྱེད་པ་དེའི་ཕྱིར་དངོས་གྲུབ་རྟག་ཏུ་བླང་<line/>
བར་བྱའོ། །བར་དུ་གར་ཡང་བྱའོ། །ཡང་ཡང་དུ་ཚོགས་ཀྱི་བདག་པོ་དེ་ཉིད་ལ་དང་པོར་བྱ་རྒོད་ཀྱི་དྲི་དང༌། གཉིས་པ་དཔལ་སྲེད་མེད་ཀྱི་བུའི་དྲི་སྣའི་ཉེ་བར་དམིགས་པར་འགྱུར་<line/>
རོ༑ ༑གསུམ་པ་གླ་རྩིའི་དྲི་དང༌། གུར་གུམ་ལ་སོགས་པའི་དྲི་སྣ་ཚོགས་མཉམ་པར་ལོངས་སྤྱོད་པར་འགྱུར་རོ། །རྣལ་འབྱོར་དབང་ཕྱུག་གི་སའོ། །དེའི་རྗེས་ལ་གླུ་བྱིན་<line/>
གྱིས་བརླབས་པས་བུང་བའི་སྒྲ་ཉན་པ་དང༌། ངང་པ་དང༌། ཁུ་བྱུག་དང༌། གོ་མཱ་ཡུ་དང༌། གལ་ཏེ་གར་བྱེད་ན་ཐམས་ཅད་དང༌། སྒྲ་བཞིན་ནོ། །དེ་ནས་ཀླུའི་ཚོགས་བྱིན་གྱིས་<line/>
བརླབ་པ་ནི། ཕྱིའི་མིའམ་ཅི་དང༌། སྲེད་མེད་ཀྱི་བུ་ལ་སོགས་པ་དག་ཚིག་རྣམས་ཀུན་ཏུ་སྤྱད་པར་བྱའོ། །གྲོང་ཁྱེར་གྱི་མཐའམ། སྐྱེད་མོས་ཚལ་ལམ། ནགས་ཚལ་དུ་ངེས་<line/>
</page>
<page index="17" id="313A">༄༅། །པར་མཚོན་པར་བྱའོ། །ཕྱག་རྒྱ་ཐམས་ཅད་ཀྱི་ངེས་པར་དངོས་གྲུབ་ཏུ་འགྱུར་རོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། འཛམ་བུའི་<line/>
གླིང་པའི་སེམས་ཅན་གྱི་དོན་བྱེད་པར་འདོད་པ་དང༌། བཅུད་ལེན་བྱེད་པར་འདོད་པ་རྣམས་དེ་བཞིན་དུ་དབང་ལ་སོགས་པ་དེ་རྣམས་ཀྱིས་ཇི་ལྟར་འབྱུང་བ་བསྟན་དུ་<line/>
གསོལ། བཅོམ་ལྡན་འདས་ཀྱིས་བཀའ་སྩལ་པ། ལྷ་མོ་རྣམས་ཀྱི་ཕྱག་རྒྱ་བཞི་ཇི་ལྟ་བར་ཤེས་པར་བྱའོ། །དེའི་རྗེས་སུ་ཐམས་ཅད་སྟོན་གྱི། ཡང་ལྷ་མོས་གསོལ་<line/>
པ། རིམ་པ་རྣམས་ཇི་ལྟར་ཡིད་ཆེས་པར་བཤད་པར་བྱེད། བཅོམ་ལྡན་འདས། སེམས་ཅན་རྣམས་ཀྱིས་དོན་ཐོབ་པར་བྱ་བའི་ཕྱིར་ཡིན་ནམ། ལྷ་མོ་ངས་ལེའུ་<line/>
བརྒྱད་པ་ལ་སོགས་པས་བཤད་པར་བྱའོ། །རིགས་རྣམ་པ་ལྔ་ལ་བཞུགས་ནས་གང་ཉི་མ་རེ་རེ་དེའི་འབྲས་བུ་དངོས་གྲུབ་ངེས་པར་ཐོབ་པར་འགྱུར་རོ། །འདི་ནི་<line/>
ནག་པོ་ཆེན་པོའི་རྒྱུད་ལས། སྤྱོད་པའི་ལེའུ་སྟེ་དྲུག་པའོ།། །།དེ་ནས་ཐོག་མར་ཉེ་བར་མཁོ་བའི་མཆོད་པ་དང༌། སྡིག་པ་བཤགས་པ་ལ་སོགས་པ་<line/>
ཚངས་པའི་གནས་བཞི་བསྒོམས་ནས་ལྷག་མ་ཉིད། ཨོཾ་ཤཱུ་ནྱ་ཏཱ་ཛྙཱ་ན་བཛྲ་སྭ་བྷཱ་ཝ་ཨཏྨ་ཀོཉཧཾ། བྱས་ནས་སྒྱུ་མའི་སྤྱོད་པ་ཐམས་ཅད་སྦྱངས་ནས། ནག་པོ་<line/>
</page>
<page index="18" id="313B">ཆེན་པོ་ཞལ་གསུམ་པ། དབུ་སྐྲ་སེར་པོ་འབར་བ་གྱེན་དུ་བརྫེས་པ། སྐྲ་དང༌། སྨིན་མ་འབར་བ། མཆེ་བ་གཅིགས་ཤིང་རྒོད་པས་འཇིགས་པར་མཛད་པ། ཤིན་ཏུ་འཇིགས་<line/>
པའི་ཞལ་དང་པོ་གང་པ། གཡོན་དཀར་པོ། གཡས་ཀྱི་ཞལ་ལྗང་གུ། སྟག་གི་པགས་པ་གོས་སུ་གྱོན་པ། མིའི་མགོ་བོའི་ཕྲེང་བས་ཉེ་བར་འཕྱང་བ། ཐུང་ཞིང་གསུས་<line/>
པ་འཕྱང་བ། ཀླུ་བརྒྱད་ཀྱི་རྒྱན་གྱི་གདེང་ཀས་བརྒྱན་པའོ། །ཕྱག་བརྒྱད་པ་གཡས་གཡོན་གྱི་དང་པོ་གཉིས་ཀྱིས་ལྷ་མོ་ལ་འཁྱུད་པ། གཉིས་པ་གྲི་གུག །གསུམ་པ་རྡོ་རྗེ།<line/>
བཞི་པ་ཌ་མ་རུ། ཕྱག་གཡོན་ན་ཁྲག་གིས་བཀང་བའི་ཐོད་པ། གསུམ་པ་ན་དྲིལ་བུ། བཞི་པ་ན་ཐོ་བ། རོལ་ཞོན་པ། ཞབས་གཡོན་བརྐྱང་བས་གནས་པ། རྣལ་འབྱོར་མ་<line/>
བཞིས་ཡོངས་སུ་བསྐོར་བ། ཤར་གྱི་སྣམ་བུ་ལ་ཙཎྜི་སྭཱ་རི་ཕྱག་ན་གྲི་གུག་དང༌། ཐོད་པ་བསྣམས་པ། ཁ་དོག་དཀར་མོ་སྐྲ་གྲོལ་བ། མཆེ་བ་གཙིགས་ཤིང་འཇིགས་པར་<line/>
མཛད་པ། ལྷོའི་སྣམ་བུ་ལ་ཙརྩི་ཀཱ་ཁ་དོག་ནག་པོ། གཅེར་བུ་སྐྲ་སིལ་བུ། ལག་པས་གྲི་གུག་དང༌། ཐོད་པ་བསྣམས་པ། ཞབས་གཡོན་བརྐྱང་པས་གནས་པ། མཆེ་བ་<line/>
གཙིགས་པ་ལ་སོགས་པ་འཇིགས་པར་བྱེད་པའོ། །ནུབ་ཀྱི་འཕར་མ་ལ་ཀཱ་ལི་ཀཱ། ཁ་དོག་ནག་པོ་མདུང་རྩེ་གསུམ་པ་དང༌། ཐོད་པ་བསྣམས་པ། སྐྲ་སིལ་[?] བུ། ཐམས་ཅད་སྔ་མ་སྨོས་བ་<line/>
</page>
<page index="19" id="314A">༄༅། །བཞིན་ནོ། །བྱང་དུ་རིགས་ཀྱི་དབང་ཕྱུག་མ་ལག་པ་གྱེན་དུ་བརྐྱང་སྟེ། གཡོན་པ་ན་ཐོད་པ་ཁ་དོག་ལྗང་གུ་།ལྷག་མ་ཐམས་ཅད་སྔ་མ་བཞིན་<line/>
ནོ༑ ༑ལྷ་མོ་ཐམས་ཅད་སྤྱན་གསུམ་པ། ལྷ་མོ་བཞིས་ཡོངས་སུ་བསྐོར་བའི་བཅོམ་ལྡན་འདས་ལྷ་མོ་ལ་འཁྱུད་པ་ལྷན་ཅིག་སྐྱེས་པའི་ཁ་སྦྱོར་ལ་མངོན་པར་གནས་<line/>
པ༑ སྦྱོར་བ་དེ་དག་སྤྱོད་པའི་རྣལ་འབྱོར་གྱིས་ཕྱག་བརྒྱད་པ་ཞེས་པའོ། །དང་པོ་ཧཱུཾ་ལས་འོད་བྱུང་བས། །ཁམས་གསུམ་ན་གནས་པའི་ལྷ་དང༌། བླ་མ་དང༌། སངས་<line/>
རྒྱས་དང༌། བྱང་ཆུབ་སེམས་དཔའ་རྣམས་སྤྱན་དྲངས་ལ། ཨོཾ་ཤཱུ་ནྱ་ཏཱ་ལ་སོགས་པ་འགྲོ་བ་ཐམས་ཅད་རང་བཞིན་མེད་པར་བསྒོམས་ནས་ཧཱུཾ་གི་ས་བོན་ལས་འོད་ཟེར་<line/>
བྱུང་ནས་དེས་བཀུག་པའོ། །ཕྱི་ནས་རྡོ་རྗེ་དྲ་པ་རྣམ་པར་བསྒོམ་པར་བྱའོ། །རྟག་ཏུ་རྣལ་འབྱོར་པ་ཞལ་བཞི་པ། དང་པོ་ནག་པོ། གཡས་པ་དམར་པོ། གཡོན་པ་<line/>
དཀར་པོ། རྒྱབ་ཕག་གི་གདོང་པ། ཞབས་བཞི་པ། གཡོན་བརྐྱང་པས་གནས་པ། ཁ་དོག་ནག་པོ། གསུས་པ་འཕྱང་བ། ཞལ་རེ་རེ་ལ་སྤྱན་གསུམ་པ༑ དབུ་<line/>
སྐྲ་གྱེན་དུ་བརྫེས་པ། ཨག་ཚོམས་འབར་བ་ལྷག་མ་སྔ་མ་བཞིན་ནོ། །ཕྱག་བཅུ་གཉིས་པ། །ཕྱག་གཡས་གཡོན་དང་པོ་གཉིས་ཀྱིས་ལྷ་མོ་ལ་འཁྱུད་པ། བཅོམ་ལྡན་<line/>
</page>
<page index="20" id="314B">འདས་ཀྱི་མཆེ་བས་ལྷ་མོའི་མཆུ་བཙིར་བ། གཡོན་གཉིས་པ་ན་རྔ་མ་དཀར་པོ། གསུམ་པ་ན་རྩ་གསུམ་པ། བཞི་པ་ན་ཐོད་པ། ལྔ་པ་ན་གླང་པོ་ཆེའི་པགས་པ་དང༌། དྲུག་<line/>
པ་ན་ལོག་འདྲེན་གྱི་མཆེ་བ། གཡས་ཀྱི་གཉིས་པ་ན་གྲི་གུག། གསུམ་པ་ན་རྡོ་རྗེ་རྩེ་གཅིག་པ། བཞི་པ་ན་ཐོ་བ། ལྔ་པ་ན་གླང་པོ་ཆེའི་པགས་པ། དྲུག་པ་ན་རྡོ་རྗེ། མ་ཧེ་<line/>
ལ་ཞོན་པ། བདུད་ཐམས་ཅད་ཞབས་ཀྱིས་མནན་པ། ལྗགས་འདྲིལ་བ། ཁྲག་འཇོག་པ། ཞལ་ཁ་སྦྱོར་དུ་བྱེད་པས་གནས་པ། ལྷག་མ་བཞིན་ནོ། །རྣལ་འབྱོར་མ་བཞིས་ཡོངས་<line/>
སུ་བསྐོར་བ། གླུའི་མཆོད་པ་ཉེ་བར་ལོངས་སྦྱོད་པ་རྣམས་དང༌། ཕེཾ་གྱི་སྒྲ་ཆེན་པོ་སྒྲོགས་པར། གད་མོ་ཆེན་པོ་རྒྱུན་མི་འཆད་པར་འབྱུང་བའི་ལྷ་མཆོག་ཏུ་དགའ་བའི་རང་<line/>
བཞིན་ཅན་གྱི་ཀཱི་ལི་ཀཱི་ལིའི་སྒྲ་དང་ལྡན་པ། འཇིག་རྟེན་པ་རབ་ཏུ་ཞི་བའི་དོན་དུ་འགྲོ་བ་འདི་རྣམས་དགའ་བ་ཆེན་པོའི་རིམ་པའི་མགོན་པོ་ནི་ཀཱི་ལི་ཀཱི་ལིའི་སྔགས་ཀྱི་ཕྲེང་<line/>
བ་དང་ལྡན་པའོ། །བུདྡྷའི་བསྟན་པ་དང་ལྡན་པ། ཕྱག་བཞི་པ་བཞེངས་པ་བཤད་པ་ནི་བཅོམ་ལྡན་འདས་ཀྱིས་དངོས་གྲུབ་ཐམས་ཅད་ཀྱི་དོན་དང༌། བགེགས་ཉེ་བར་ཞི་བར་བྱེད་པ་ལ་<line/>
ཞལ་གཅིག་ཕྱག་བཞི་པ། སྐུ་མདོག་ནག་པོ། མཆེ་བ་རྣམ་པར་གཙིགས་ཤིང་འཇིགས་པར་བྱེད་པ། ལྟོ་འཕྱང་བ། དབུ་སྐྲ་ཁམ་པ་གྱེན་དུ་བརྫེས་པ། ཨག་ཚོམ་ཁམས་སེར་<line/>
</page>
<page index="21" id="315A">༄༅། །ཀླུ་བརྒྱད་ཀྱི་རྒྱན་གྱིས་བརྒྱན་པ། རོའི་གདན་ལ་བཞུགས་པ། རྒྱབ་སྟག་ལ་སྙེས་པ། ཧཱུཾ་ལས་བསྐྱེད་པ། ཕྱག་བཞི་པ། གཡས་ན་རྩེ་གསུམ་དང་<line/>
ཐོ་བ། གཡོན་ན་གྲི་གུག་དང༌། ཐོད་པ། ཕཊ་ཀྱི་སྒྲ་འབྱིན་པ། ཕྱག་གཉིས་སུ་རྣལ་འབྱོར་མ་གཉིས་གནས་པ་བསྒོམ་པར་བྱའོ། །བགེགས་ཐམས་ཅད་ཞི་བར་བྱ་བའི་<line/>
དོན་དུ་ཕྱག་དྲུག་པ་བཞེངས་པ་བཤད་པ་གསུམ་པ་མཆོག་ཏུ་དགའ་བའི་རང་བཞིན་ཅན། སངས་རྒྱས་ཀྱི་བསྟན་པ་ལ་ཉེ་བར་ཕན་པར་བྱེད་པ། སྡིག་པ་ལ་སོགས་པ་ཡོངས་<line/>
སུ་སྤོང་བ། དང་པོ་སྟོང་པ་ཉིད་ལ་སོགས་པ་ཡོངས་སུ་བསྒོམས་ནས། རྣལ་འབྱོར་པས་དང་པོར་རྡོ་རྗེ་གུར་གྱི་སྦྱོར་བ་བྱའོ། །དེ་དང་དུས་མཉམ་དུ་ཧྲཱིཿའི་ས་བོན་ལས་<line/>
ལངས་པའི་ལྷའོ། །སེངྒེའི་སྟེང་ན་གནས་པ། ཞལ་གསུམ་པ། དང་པོ་སྤྲིན་ནག་པོའི་མདོག་གཡས་དཀར་ལ་གཡོན་ལྗང་བ། མི་བརྟན་པའི་ཡན་ལག་ཅན། མཆེ་<line/>
བ་གཙིགས་ཤིང་འཇིགས་པ། སྐྲ་དམར་པོ་གྱེན་དུ་བརྫེས་པ། སྤྱན་གསུམ་པ། ཀླུ་བརྒྱད་ཀྱིས་བརྒྱན་པ། གཡས་ན་གྲི་གུག་ཐོ་བ་ཌ་མ་རུ། གཡོན་ན་ཐོད་པ་རྩེ་གསུམ་<line/>
རལ་གྲི། གཏུམ་པའི་དབང་ཕྱུག་མ་དང༌། ཀ་ལིངྐ་དང༌། རིགས་ཀྱི་དབང་ཕྱུག་མ་དང༌། ཅ་རྩི་ཀ་བཞི་རྣམས་ཀྱིས་བསྐོར་བ་ནི་ཁ་སྦྱོར་གྱི་རྣལ་འབྱོར་གྱིས་གནས་པ། ལྷ་<line/>
</page>
<page index="22" id="315B">མོ་བཞིར་གནས་པ་ཐམས་ཅད་ཀྱིས་ཡང་དག་པར་བསྐུལ་ནས་ལངས་པ། འབྱུང་བ་ལྔ་ལས་ཡང་དག་པར་བཞེངས་པ། ཐམས་ཅད་ཀྱི་མིང་གིས་བསྐོར་བ། ལྷ་མོས་<line/>
གསོལ་པ། ཀྱེ༑ བཅོམ་ལྡན་འདས། རང་གི་ལྷའི་གཟུགས་ཀྱིས་འགྲོ་བའི་དངོས་གྲུབ་ཀྱི་མཚན་ཉིད་ཇི་ལྟར་ཤེས། བཅོམ་ལྡན་འདས་ཀྱིས་གསུངས་པ། ལྷ་མོ་ཨུ་མའི་<line/>
རྣལ་འབྱོར་གྱི་བདག་ཉིད་དང༌། དཔལ་ནག་པོ་ཆེན་པོའི་སྐྱེ་བོ་ལ་སོགས་པའི་དོན་དུ་སྐད་ཅིག་དང༌། གཅིག་ཤོས་གཞན་དུ་གང་བཀག་པ་དེ་ལ་དངོས་གྲུབ་མི་འཇུག་གོ།<line/>
དང་པོ་གོམས་པའི་དུས་སུ་དངོས་གྲུབ་ཀྱི་མཆོག་གི་གནས་བརྟག་པར་བྱ་སྟེ། གང་དུ་གྲུབ་པའི་གནས་དེའམ། སྔགས་པ་རང་གི་ཁྱིམ་མམ། ཐང་སྟོང་ངམ། ཕྱི་རོལ་བླ་<line/>
གབ་མེད་པའམ། དབེན་པའི་ཕྱོགས་སམ། དེར་མཉམ་པར་བཞག་སྟེ། ཁང་སྟོང་དུ་རྟག་ཏུ་བསྒོམ་པར་བྱའོ། །ཕྱག་བཅུ་དྲུག་པ། རྣལ་འབྱོར་མ་བརྒྱད་ཀྱིས་བསྐོར་<line/>
བ། ཡང་དག་པར་ལྡན་པ་དེའི་འཁོར་རྣམས་སྲེད་མེད་ཀྱི་བུ་ལ་སོགས་པས་ཀྱང་ཡོངས་སུ་གང་བ་བསྒོམ་པར་བྱའོ། །དངོས་གྲུབ་སྒྲུབ་པ་ཞེས་ངས་བསམ་པར་བྱའོ། །རིགས་ལྔ་<line/>
ལ་བཞུགས་པ། ཤེས་རབ་ཀྱིས་ཀྱང་མཉམ་པར་སྦྱོར་བའོ། །རྣལ་འབྱོར་པས་རྟག་ཏུ་བཟའ་བ་ནི་ཤ་ཆེན་ནམ། བ་ལང་དང༌། ཁྱི་དང༌། མི་ལ་སོགས་པ་ཤ་ལྔ་དང༌། བདུད་<line/>
</page>
<page index="23" id="316A">༄༅། །རྩི་ལྔ་རྣམས་རྟག་ཏུ་བཟའ་བར་བྱའོ། །འདིར་དངོས་གྲུབ་འདོད་པའི་རྣལ་འབྱོར་པ་རྣམས་ཀྱིས་དངོས་གྲུབ་འགྲུབ་བོ། །གང་རིགས་ལྔ་ལ་གནས་<line/>
པས་བ་སེར་སྐྱའི་ཤ་བཟའ་བར་བྱའོ། །དེ་ནས་བདག་གི་སེམས་ཀྱིས་ནག་པོ་ཆེན་པོ་བསྒོམ་པར་བྱའོ། །རྣལ་འབྱོར་པས་ཕྱག་བཅུ་དྲུག་པ། རྟག་ཏུ་དེ་ཉིད་ཀྱིས་བྱེད་<line/>
པ་བརྗོད་པར་བྱའོ། །གང་དང༌། གང་དུ་ཕྱག་གཉིས་པ་བསྒོམས་པས་དངོས་གྲུབ་ཐམས་ཅད་སྒྲུབ་པའི་དོན་ནོ། །ཕྱག་རྒྱ་སྒྲུབ་པ་རབ་ཏུ་འབད་པ་རབ་ཏུ་འབད་པ་ཡིས་<line/>
ཕྱི་ནས་དུས་འདིར་དངོས་གྲུབ་ཐམས་ཅད་ངེས་པའོ། །དངོས་པོ་བསྒོམ་པ་སྒོམ་པ་མེད་པའོ། །རྟག་ཏུ་དངོས་གྲུབ་ཀྱི་ཡེ་ཤེས་ཉེ་བར་ཐོབ་པའོ། །གང་དངོས་གྲུབ་ཐོབ་<line/>
པའི་རྣམ་པ་ཇི་ལྟར་འགྱུར། དེ་ནས་དང་པོ་མཆོད་པ་ཉེ་བར་བྱ་སྟེ། དྲི་སྣ་ཚོགས་པ་ལ་སོགས་པ་སྤོས་དང༌། མེ་ཏོག་ཕྲེང་བ་ལ་སོགས་པའོ། །སྙིང་གར་ཧཱུཾ་ཡིག་བལྟས་ལ་<line/>
མཆོད་པ་ལ་སོགས་པ་བྱས་ནས་མདུན་དུ་བལྟ་བར་བྱའོ། །སྡིག་པ་བཤགས་པ་ལ་སོགས་པ་བྱས་ནས་ཚངས་པའི་གནས་བཞི་བསྒོམ་པར་བྱའོ། །ལག་པ་ལ་དགོད་<line/>
པ་ལ་སོགས་པ་བྱ་སྟེ། ལག་པ་གཡས་ལ་ཨོཾ། གཡོན་པ་ལ་ཨཾ། གནས་རྣམས་སུ་བྱིན་གྱིས་བརླབ་པ་ནི། ཨོཾ་ཐ་མུ་ཨཱཿ་ཧཱུཾ། མིག་ཏུ་ཀྵི། རྣ་བ་གཡོན་པ་ལ་ཨ། རྣ་བ་<line/>
</page>
<page index="24" id="316B">གཡས་པ་ལ་ཨཱ། སྣ་ལ་ཏྲཾ། ལྕེ་ལ་ཧྲི། རྐང་པ་གཉིས་ལ་བཾ་བཱ། རྡོ་རྗེ་ལ་ཧཱུཾ། ཕྱི་ནས་ལུས་ངག་ཡིད་བྱིན་གྱིས་བརླབ་པར་བྱའོ། །ཨོཾ་ཧཾ་ཧཱུཾ། སྙིང་གར་ཧཱུཾ། མགྲིན་པར་ཨོཾ། སྤྱི་<line/>
གཙུག་ཏུ་ཧཾ། གཞལ་ཡས་ཁང་རྟ་བབས་བཞི་དང་ལྡན་པ། གྲུ་བཞི་པ། སེངྒེའི་གདན་ཡོངས་སུ་བསྒོམ་པར་བྱའོ། །སྟོང་པ་ཉིད་དུ་བསྒོམ་པར་བྱའོ། །ཨོཾ་ཤཱུ་ནྱ་ཏཱ་ཛྙཱ་ན་<line/>
བཛྲ་སྭ་བྷཱ་བ་ཨཱཏམ་ཀོཉྷཾ། ཇི་ལྟར་གྱུར་པ་དེ་ནས་བལྟ་བར་བྱ་སྟེ། པི་ཝང་དང༌། རྔ་བྲན་དང༌། གླིང་བུ་དང༌། ཏིང་ཏིང་ཤག་དང༌། གར་དང༌། གླུ་དང༌། རྔ་སྒྲ་དང༌། སྲེད་མེད་<line/>
ཀྱི་བུ་ལ་སོགས་པས་ཧཱུཾ་གི་ཡི་གེ་བསམ་པར་བྱའོ། །རྡོ་རྗེ་གུར་བཅིང་པ་ལ་སོགས་པ་མ་ལུས་པ་སྔར་བཞིན་བྱའོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། བཞེངས་<line/>
ལ་སེམས་ཅན་གྱི་དོན་མཛོད་ཅིག །ཅིའི་ཕྱིར་སྟོང་པ་ཉིད་དུ་སེམས། སྟོང་པ་ཉིད་ཀྱི་ཏིང་ངེ་འཛིན་ལ་མ་ཞེན་པར་གང་སེམས་ཅན་འཛམ་བུའི་གླིང་པ་རྣམས་ལ་གཟིགས་<line/>
ཤིང༌། དངོས་གྲུབ་སྣ་ཚོགས་པ་རྣམས་བྱིན་ཅིག །བཅོམ་ལྡན་འདས་ཀྱིས་ལྷ་མོ་མ་ལུས་པ་ལ་གསུངས་པ། ལྷ་མོ་ཆེན་མོའི་བདག་ཉིད་ལྟོས་ཤིག །ལྟོས་ཤིག །དཔལ་ནག་<line/>
པོ་ཆེན་པོ་མཆོག་ཏུ་དགའ་བའི་རང་བཞིན་ནམ་མཁའི་རང་བཞིན་རྣམས་ཞལ་བཞི་པ་ཧཱུཾ་ལས་བསྐྱེད་པ། དང་པོའི་ཞལ་ནག་པོ། གཡོན་ལྗང་གུ། གཡས་དམར་པོ།<line/>
</page>
<page index="25" id="317A">༄༅། །རྒྱབ་མ་ཧི་ཥའི་གདོང་པ་ཅན། མཆེ་བ་གཙིགས་ཤིང་འཇིགས་པར་བྱེད་པ། འཇིགས་པ་ཆེན་པོའི་ང་རོ་ཤིན་ཏུ་དྲག་པ། འཇིགས་པ་ཡང་<line/>
ཤིན་ཏུ་འཇིགས་པར་བྱེད་པ། སྨ་ར་སེར་པོ་དང༌། སྐྲ་སེར་པོ་གྱེན་དུ་བརྫེས་པ། ཞལ་རེ་རེ་ལ་སྤྱན་གསུམ་གསུམ་པ། སྐྲ་ཤིན་ཏུ་གྱེན་དུ་སྒྲེང་བ། འོད་ཟེར་དང་ལྡན་<line/>
པ༑ ཀླུ་འཇོག་པོས་དཀྲིས་པ། ཞབས་བཞི་པ། མ་ཧེ་འོག་ཏུ་མནན་པ། ཕྱག་བཅུ་དྲུག་པ། གཡས་གཡོན་གྱི་དང་པོ་གཉིས་ཀྱིས་ལྷ་མོ་ལ་འཁྱུད་པ། ཞབས་<line/>
གཡས་བརྐྱང་བས་གནས་པ། བདུད་བཞི་ཡང་དག་པར་མནན་པ། གཡས་ཀྱི་གཉིས་པ་ན་གྲི་གུག །གསུམ་པ་ན་ཐོ་བ། བཞི་པ་ན་རྔ་མ་དཀར་པོ། ལྔ་པ་ན་གཤིན་རྗེ་<line/>
དབྱུག་པ། དྲུག་པ་ན་རྡོ་རྗེ། བདུན་པ་ན་ལོག་འདྲེན་གྱི་མཆེ་བ། བརྒྱད་པ་ན་གླང་པོ་ཆེའི་པགས་པ། གཡོན་གྱི་གཉིས་པ་ན་ཁྲག་གིས་བཀང་བའི་ཐོད་པ། གསུམ་པ་<line/>
ན་རྩེ་གསུམ་པ། བཞི་པ་ན་རྔེའུ་ཆུང༌། ལྔ་པ་ན་རྡོ་རྗེ། དྲུག་པ་ན་དྲིལ་བུ། བདུན་པ་ན་མ་ཧེའི་མགོ །བརྒྱད་པ་ན་གླང་པོ་ཆེའི་པགས་པ་ལྟོ་འཕྱང་བ་སྟག་གི་པགས་<line/>
པས་རྐེད་པ་དཀྲིས་པ། རིགས་ཅན་གྱིས་དཔུང་པ་བརྒྱན་པ། མགོ་བོའི་ཕྲེང་བའི་དོ་ཤལ་འཕྱང་བ། རྐེད་པ་དང༌། མགྲིན་པ་ལ་སོགས་པ་རྣམས་དགའ་བོ་དང༌། ནོར་<line/>
</page>
<page index="26" id="317B">རྒྱས་ལ་སོགས་པ་རྣམས་ཀྱིས་ཡོངས་སུ་བརྒྱན་པའོ། །ཀླུ་ཐམས་ཅད་ཀྱིས་བརྒྱན་པ། མཁའ་འགྲོ་མ་བརྒྱད་ཀྱིས་ཡོངས་སུ་བསྐོར་བ། སྲེད་མེད་ཀྱི་བུ་ལ་སོགས་པ་རྣམས་<line/>
ཀྱིས་ཞབས་ལ་འཇུས་ནས་ཕྱག་བྱེད་པ། ཕེཾ་གྱི་སྒྲ་ཆེན་པོ་ཡོངས་སུ་སྒྲོགས་པ། ཀཱི་ལི་ཀཱི་ལིའི་སྒྲ་དང་ལྡན་པ། འབྲུག་གི་སྒྲ་སྒྲོགས་པ། ཧ་ཧཱ་ཧི་ཧཱི་ཧེ་ཧཻ་ཧོ་ཧཽ། སྒྲ་རབ་ཏུ་འབྱུང་<line/>
པ༑ ཤར་གྱི་འཕར་མ་ལ་གཏུམ་པའི་དབང་ཕྱུག་མ། ཙམ་གྱི་ས་བོན་ལས་བསྐྱེད་པ། ཕྱག་གཉིས་ཀྱིས་གྲི་གུག་དང༌། ཐོད་པ་འཛིན་པ། མགོའི་ཕྲེང་བའི་དོ་ཤལ་ཅན། ཁ་དོག་<line/>
དཀར་མོ་མཆེ་བ་རྣམ་པར་གཙིགས་ཤིང་འཇིགས་པར་བྱེད་པ། ལྷོའི་འཕར་མ་ལ་ཙ་རྩི་ཀ་ཁ་དོག་ནག་མོ་ཀཾ་གི་ས་བོན་ལས་བསྐྱེད་པ། ཕྱག་གཉིས་ན་གྲི་གུག་དང༌། ཐོད་པ་<line/>
འཛིན་པ། ལྷག་མ་སྔར་བཞིན། ནུབ་ཀྱི་འཕར་མ་ལ་ཀཱ་ལི་ཀ་ལཾ་གྱི་ས་བོན་ལས་བསྐྱེད་པ། གཡས་གཡོན་ན་རྩེ་གསུམ་པ་དང༌། ཐོད་པ། ལྷག་མ་རྣམས་སྔར་བཞིན་ནོ༑ །<line/>
བྱང་དུ་རིགས་ཀྱི་དབང་ཕྱུག་མ། རཾ་གྱི་ས་བོན་ལས་བསྐྱེད་པ། ཁ་དོག་སེར་མོ། གཡས་པ་གྱེན་དུ་བསྒྲེངས་པ། གཡོན་པ་ན་ཐོད་པ་ཐོགས་པ། ལྷག་མ་ནི་སྔ་མ་བཞིན་<line/>
[?] ལྷ་མོ་ཐམས་ཅད་སྤྱན་གསུམ་པ། མགོ་བོའི་ཕྲེང་བ་རབ་ཏུ་འཕྱང་བ། གླུ་བརྒྱད་ཀྱིས་ཡང་དག་པར་བརྒྱན་པ། རོའི་སྟེང་ན་ཞབས་གཡོན་བརྐྱང་བས་མནན་པ། དེ་<line/>
</page>
<page index="27" id="318A">༄༅། །བཞིན་དུ་སྐྲ་སིལ་བུ་འཇིགས་པར་བྱེད་པ། ཕྱིའི་སྣམ་བུ་ལ་ཆོམ་རྐུན་མ་ལག་པ་རྔ་མ་བཟུང་བ་ཁ་དོག་ནག་མོ། །ཙཾ་གྱིས་བོན་ལས་བསྐྱེད་<line/>
པ༑ ལྷག་མ་སྔར་བཞིན་ནོ། །ལྷོའི་སྣམ་བུ་ལ་ལན་ཚྭ་ནི་ཁ་དོག་ལྗང་གུ། ཙཾ་གྱི་ས་བོན་ལས་བྱུང་བ། ལག་པས་སྤོས་ཁང་བཟུང་བ། ནུབ་ཏུ་དགའ་ཆེན་པོ་མཾ་གྱི་<line/>
ཡི་གེ་ལས་བསྐྱེད་པ། ཁ་དོག་དམར་པོ། ལག་པ་རྡོ་རྗེ་དང༌། དྲིལ་བུ་ཐོགས་པ། བྱང་དུ་དགའ་བའི་དབང་ཕྱུག་མ་ནཾ་གྱི་ཡི་གེ་ལས་ཡོངས་སུ་རྫོགས་པ། ཁ་དོག་<line/>
སེར་མོ། ལྷག་མ་སྔར་བཞིན་ནོ། །ལྷ་མོ་ཨུ་མཱས་གཙོ་བོ་ལ་འཁྱུད་པ། ཁ་དོག་དཀར་མོ་ཕྱག་བཞི་པ། དགའ་བ་ཆེན་པོས་གནས་པ། དེ་བཞིན་དུ་མཆེ་བ་རྣམ་<line/>
པར་གཙིགས་པ། ལྷག་མ་སྔར་བཞིན་ནོ། །ཕྱག་རྒྱ་ཤིན་ཏུ་དགའ་བས་གནས་པ། སངས་རྒྱས་རྣམས་ཀྱིས་སྔགས་གསལ་བར་བཤད་པར་བྱ་སྟེ། དངོས་གྲུབ་སྣ་ཚོགས་<line/>
མཆོག་ཏུ་སྟེར་བའི་ཕྱིར་དཔལ་སེམས་ཅན་རྣམས་ལ་ཆགས་པས་སེམས་ཅན་རྣམས་ལ་ཕན་པ་དང༌། མི་ཕན་པའི་རྣམ་པ་མི་སྤྱོད་པས་དགའ་བ་ཆེན་པོར་གནས་<line/>
པའི་སྒྲུབ་པ་པོས་བརྒྱད་དམ། བཅུའམ། བཅུ་གཉིས་ལ་བསྒོམ་པར་བྱའོ། །གང་རྣལ་འབྱོར་པ་ཆང་དང༌། གོ་ཀུ་ད་ཧ་ན་ལ་སོགས་པ་བདུད་རྩི་ལྔ་དང་ཡང་དག་པར་ལྡན་<line/>
</page>
<page index="28" id="318B">པས་སྤྱད་པར་བྱའོ། །རྟག་ཏུ་བཏུང་བ་ཁྲག་གིས་བྱའོ། །གལ་ཏེ་ཐེ་ཚོམ་ཟ་ན་སྐྱེ་བར་མི་འགྱུར་རོ། །གང་གིས་འབད་པ་ཆེན་པོས་བསྙེན་པ་བྱས་ནས་དངོས་གྲུབ་ངེས་པར་འབྱུང་<line/>
ཞིང་ངེས་ཡུན་མི་རིང་པར་འཇོམས་པར་འགྱུར་རོ། །གསང་བའི་རིགས་ལ་གནས་ན་དེ་བཞིན་དུ་ལས་བྱའོ། །ཇི་ལྟར་གསལ་བར་མི་འགྱུར་རོ། །གལ་ཏེ་གང་གིས་གསལ་བར་བྱས་<line/>
ན་ནི་དེ་དངོས་གྲུབ་ཏུ་མི་འགྱུར་རོ། །ཆེན་པོར་མི་གསལ་བར་བསམ་པར་བྱའོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། དགོངས་པའི་འདི་སྐད་ནི་ཇི་ལྟར་གསུངས། དེ་ཁོ་<line/>
ན་ཉིད་ཇི་ལྟ་བ་བཞིན་མཉན་པར་འཚལ་ལོ། །བཅོམ་ལྡན་འདས་ཀྱིས་བཀའ་སྩལ་པ། དགོངས་པའི་སྐད་ནི་ཇི་ལྟ་བར་རྒྱས་པར་ཆང་ལ་སྟོབས་ཅན་ཞེས་བྱ། ཤ་ལ་བ་ལ་<line/>
ཞེས་སོ། །སྐད་ཆེན་མི་ཡིས་མ་རྟོག་པར་བྱའོ། །དངོས་གྲུབ་ཐོབ་པར་ཤེས་པར་བྱ་བའི་ཕྱིར་རིགས་ཅན་ལྔ་རབ་ཏུ་གསལ་བར་བཤད་པར་བྱ་སྟེ། གཡུང་མོ་རྡོ་རྗེའི་རིགས་<line/>
ལས་བྱུང་བ་དང༌། གར་མཁན་མ་པདྨའི་རིགས་ལས་བྱུང་བ་དང༌། བྲམ་ཟེ་མོ་རིན་པོ་ཆེའི་རིགས་ལས་བྱུང་བ་དང༌། ཚོས་མཁན་མ་ལས་ཀྱི་རིགས་ལས་ཡང་དག་པར་སྐྱེས་<line/>
པ་དང༌། རྒྱལ་རིགས་མོ་སྐུའི་རིགས་ལས་བྱུང་བའོ། །ཕྱག་རྒྱ་འདི་ནི་རང་གི་དངོས་གྲུབ་སྟེར་བ་དང༌། དེ་འདི་དག་རྣམས་ལ་བུད་མེད་རྣམས་ཀྱི་རྡོ་རྗེ་དཀར་པོ་འཛིན་པ་བསྔགས་<line/>
</page>
<page index="29" id="319A">༄༅། །པས་ངེས་པར་དེ་ཡིས་རབ་ཏུ་མཆོད་པ་དང༌། རྟག་ཏུ་བཏུང་བར་བྱའོ། །ཀྱེ༑ ལྷ་མོ་ལ་བཤད་པ་དེ། འདི་ལྟར་གང་ཁྱོད་སྙིང་རྗེ་དང་ལྡན་པས་ཐམས་<line/>
ཅད་དུ་གུས་པ་ཆེན་པོའི་བདག་ཉིད་ཀྱིས་ཡོངས་སུ་གཟུང་བར་བྱའོ། །སྐད་གཞན་གྱིས་ངོ་མཚར་བ་དང༌། མི་གང་དབང་མ་བསྐུར་བ་དང༌། སྐད་འདིས་དཔལ་ནག་པོ་<line/>
ཆེན་པོའི་དབང་མ་བསྐུར་བ་ལ་རབ་ཏུ་བཤད་ན། དེ་ཉི་མ་བདུན་གྱིས་འཆི་བར་འགྱུར་རོ། །གལ་ཏེ་མ་ཤིའང་ན་བ་དང༌། ཚེ་ཐུང་བ་དང༌། པོ་ཏི་མིག་གིས་མི་མཐོང་བར་<line/>
འགྱུར་རོ། །དབང་མ་བསྐུར་བ་དང༌། བརྫུན་དུ་སྨྲ་བ་དང༌། མི་གུས་པའི་མི་དེ་རྣམས་རྣལ་འབྱོར་མ་དང༌། མཁའ་འགྲོ་མ་ཐམས་ཅད་དང༌། ལྷ་རྣམས་འཁྲུག་པར་འགྱུར་<line/>
རོ༑ ༑ལྷ་མོ། །གང་དང༌། གང་དུ་ངས་བཤད་པ་ཐམས་ཅད་མ་ལུས་པ་འབད་པ་ལ་ངས་བྱིན་གྱིས་བརླབ་བོ། །དངོས་གྲུབ་ཆེན་པོ་བརྒྱད་འགྲུབ་བོ། །རྒྱུད་ཐམས་ཅད་གྱི་གླེང་གཞི་<line/>
འདིར་སྨྲས་པ། དེའི་ཕྱིར་དབང་བསྐུར་བའི་མིས་ཀློག་པའམ། འདྲི་བས་དངོས་གྲུབ་འགྲུབ་བོ། །རྗེ་བཙུན་བྲི་བར་བྱ་སྟེ། སོར་བཅུ་དྲུག་ཙམ་གྱི་ཚད་ཙམ་རྒྱ་སྐྱེགས་ཀྱི་ཁུ་<line/>
བའམ། སེན་རྩིའམ། དྲི་སྣ་ཚོགས་ཀྱིས་བསྲེགས་ཏེ། ནིམ་པའི་ཤིང་གི་སྨྱུག་གུས་གྲོ་ག་ལ་གཟུགས་བརྙན་ཇི་ལྟ་བར་བྲིས་ནས་རས་དམར་པོའམ། དུར་ཁྲོད་ཀྱི་རས་ལ་བརྟེན་<line/>
</page>
<page index="30" id="319B">ནས་ལག་པ་བྱིན་གྱིས་བརླབ་པ་ལ་སོགས་པ་བསྒོམས་པར་བྱ་སྟེ། ཡང་ན་ནིམ་པའི་ཤིང་ལ་བྱས་པ་ལ་རྟག་ཏུ་ཡང་དག་པར་བསམ་པར་བྱའོ། །ལྷ་མོས་གསོལ་པ། ཀྱེ༑ བཅོམ་<line/>
ལྡན་འདས་ཁྱོད་ཉོན་ཅིག །བཞེངས་ཤིག་བདག་གིས་འདི་བསྐུལ་ནས་ནག་པོ་ཆེན་པོའི་བདག་ཉིད། ཨུ་ཊ་ཐི་ཡ། བྷ་རཱ་ཊེ། ཀཱ་རུ་ཎ་མ་ཎྱ། ནཱ་ཙཱ་མི་ཧ་ལྤུ་དེ་བི་ཨེ་ཐི་ཏ་ཀཱི་ས་ཀ་<line/>
རི་བ་མ་ཡི་ཛ་མ་ཡི་ཏུ་ཧཱུཾ་པུ་ཙྪ་སི་ཀཱ་ཛ་ཛ་ཏ་ག་ཁ་ཎེ་ཧོ་ཡི་སརྦ་ཡཱ་ར་ཧཱ་སཾ་ཎ་ཙ་ཙ་ཡི། ཨེ་ཀ་ལ་བི་ར། ཏི་ཎ་ཎི་བྷུ་ཡ་ཎེ་ཀ་ཀ་རི་ཡཱ་ཁ་ཌཱ་སུ་ཧ་ཡེ། ཨ་ཙྪན་ཏེ་ཀཱ་ལཱི་བྷོ་ལཱི། ཙཎྜེ་ས་<line/>
ས་རཱི་ཀུ་ལི་ཀཱི་ནཱི་བྷི་རི་ལཱ་ཨ་གེ་ཏ་ཡི་ཀིཾ་པཱུཎ་པུ་ཙྪ་སི་ལོ་བྷོ་ལཱི། ཨ་ཨཱི་ན་ཨཾ་ཏ་ན་ན་ཧི་ཏོ་ཧེ་ཀ །ཨེ་ཀཱ་ནཻ་ཀ་རི་ཡ་སི་སཏྟ་བཱ་ཐ། ཨེད་བྷུ་ཏ་སུ་མ་ཧེ་ཡ་ཀ་རི་ཧི་སི་ཛོ་ཡི། ཇི་ལྟར་བསྐུལ་<line/>
བའི་དུས་སུ་བཅོམ་ལྡན་འདས་སྐད་ཅིག་དེ་ཉིད་ལ་རྫོགས་པར་ལོངས་ཤིག །ཡིད་ཀྱི་འགྱུར་བ་གསལ་བས་ཕྱག་བཅུ་དྲུག་པ་རྫོགས་པར་བྱས་ནས། ཕྱག་གཉིས་པ་བཤད་<line/>
པར་བྱ་སྟེ། སེམས་ཅན་རྣམས་ཀྱི་སྡུག་བསྔལ་བསལ་བའི་དོན་དུ་ཇི་ལྟར་ཕན་པར་བསམས་པ་ཙམ་གྱིས་སྡུག་བསྔལ་ཐམས་ཅད་ལ་ཡང་དག་པར་འདོན་པའོ། །ལྷའི་རིགས་<line/>
བསམ་པར་བྱའོ། །བཅོམ་ལྡན་འདས་ཀྱིས་གསུངས་པ། དང་པོ་ཧཱུཾ་ཡིག་བསམ་པར་བྱ་བ་དང༌། ཕྱི་ནས་མཆོད་པ་དང༌། བསྙེན་བཀུར་ལ་སོགས་པ་བྱས་ནས་དངོས་གྲུབ་<line/>
</page>
<page index="31" id="320A">༄༅། །འདོད་པས་བསྒོམ་པར་བྱའོ། །ཞལ་གཅིག་ཕྱག་གཉིས་པ་གཡས་གྲི་གུག་གཡོན་ཐོད་པ། སྐུ་མདོག་ནག་པོ་སྐྲ་སེར་པོ་གྱེན་དུ་བརྫེས་པ། རོའི་<line/>
སྟེང་ན་གནས་པ། ཀླུ་ཆེན་པོ་བརྒྱད་ཀྱིས་བརྒྱན་པ། ལྟོ་འཕྱང་བ། བོང་ཐུང་བ། རྣལ་འབྱོར་མ་གཉིས་ཀྱིས་ཡོངས་སུ་བསྐོར་བ་དང་ཐབས་གཅིག་ཏུ་བསྒོམ་པར་བྱའོ།།<line/>
ཆར་སྤྲིན་གྱི་མདོག་ལྟ་བུ་འབྲུག་གི་སྒྲ་སྒྲོག་པ་པོ། སྐྱེ་བོ་གནས་པ་དེའི་དུས་སུ་སྒྲ་སྙན་པ། སྦས་པ་རྣམས་ཀྱིས་དུང་སྐྱོང་དྲན་པར་བྱའོ། །ཀྱེ་ལྷ་མོ། མི་འགྲུབ་ན་ཉེ་<line/>
པར་སྤྱོད་པ་ལ་དགོས་པ་ཅི་ཡོད། ལྷ་མོས་གསོལ་པ། ཀྱེ༑ བཅོམ་ལྡན་འདས། ཅིའི་ཕྱིར་རྣལ་འབྱོར་གྱི་དབང་ཕྱུག་ཇི་ལྟར་དུ་རྒྱུ། གལ་ཏེ་རིགས་ལྔ་ལ་གནས་<line/>
པའི་ཀྱེ། ལྷ་ཆེན་པོ་མེ་ཏོག་གི་ཆར་འབབ་པ། ཡན་ལག་སྟོང་དང་ལྡན་པ། ཡན་ལག་གཅིག་ཏུ་གྱུར་པ། ཇི་ལྟར་ཡན་ལག་བཞི་ཡིས་ཡང་དག་པར་སྤྱོད་པ་<line/>
ལགས། བཅོམ་ལྡན་འདས་ཀྱིས་གསུངས་པ། ས་གསུམ་དང་མཉམ་པར་སྦྱོར་བའི་རྣལ་འབྱོར་མ་རྣལ་འབྱོར་སྒྲུབ་པའི་དོན་དུ་ངེས་པར་ཡོངས་སུ་བསྒྲུབ་<line/>
པར་བྱའོ། །འདི་ནི་དཔལ་ནག་པོ་ཆེན་པོའི་རྒྱུད་ལས། ལྷ་རྣམས་བཞེངས་པའི་ལེའུ་སྟེ་བདུན་པའོ།། །།དེ་ནས་ལྷ་མོས་གསོལ་པ། འོན་ཀྱང་<line/>
</page>
<page index="32" id="320B">མཉམ་པར་ལོངས་སྤྱོད་ཅིང་ལོངས་སྤྱོད་པར་འདོད་པའི་སེམས་ཅན་དབུལ་པོ་རྣམས་ཀྱི་དོན་དུ་ཐབས་ཇི་ལྟར་ལགས། བཅོམ་ལྡན་འདས་ཀྱིས་གསུངས་པ། ཇི་ལྟར་འཛམ་<line/>
བུའི་གླིང་པའི་དངོས་གྲུབ་སྣ་ཚོགས་ཉེ་བར་སྤྱོད་པ་ཞེས་བྱ་བར་བཤད་པར་བྱའོ། །རྣལ་འབྱོར་པ་རྣམས་ཀྱིས་བྱིན་གྱིས་བརླབས་པས་ས་སྟེང་གི་དངོས་གྲུབ་རྣམས་འགྲུབ་བོ། །<line/>
མཚན་མོའི་ཆ་ལ་རྡོ་རྗེའི་ཁྱིམ་དུ་སྣ་ཚོགས་པའི་ཉ་དང༌། ཤ་དང༌། ཁྲག་དང་བཅས་པ་བཟའ་བར་བྱའོ། །བགེགས་ཉེ་བར་ཞི་བར་བྱེད་པའི་གཏོར་མ་བྱ་སྟེ། སྔགས་ཀྱི་ལེའུ་<line/>
ལས་བཤད་པ་ཇི་ལྟར་འབྱུང་བ་ལྟར་བྱའོ། །དགྲ་རྣམས་བཙིར་བ་ཨརྒའི་འདྲབ་མ་ལ་བ་བླས་སྔགས་བྲིས་ལ། རབ་ཏུ་སྦྱོར་བ་དང་ལྡན་པས་ཕྱི་ནས་མིང་བྲིས་ཏེ་ས་འོག་ཏུ་<line/>
བཅུག་ནས། རྐང་པ་གཡོན་པས་མནན་ལ་སྔགས་བཟླས་ཏེ་ནག་པོ་ཆེན་པོའི་གཟུགས་སུ་བསྒོམས་ནས་སོ། །ཞི་བར་འདོད་ན་འཁར་བའི་སྣོད་དུ་འོ་མས་བཀྲུས་ལ། ཨོཾ་<line/>
མཧཱ་ཀཱ་ལ་ཀཱ་རུ་ཎི་ཀཱ་སརྦ་ཤ་ཏྲཱུཾ་ཎི་མུ་ཁཾ་བཾ་དྷ་ཡ་སྟཾ་བྷ་ཡ་མོ་ཧ་ཡ་ཧཱུཾ་ཧེཾ་ཕཊ། ཚ་བ་གསུམ་དང༌། བྷ་ལཱ་ཏ་ཀ་དང༌། སྒོ་གཤེར་དང༌། ཀེ་སུའི་རྩ་བ་དང༌། ཉི་མ་བདུན་གྱིས་<line/>
རྫོགས་པར་མུ་ཟི་ལྷན་ཅིག་ཕྱེ་མར་བྱས་པ་བླུགས་ལ། ཇི་ལྟར་རྣལ་འབྱོར་པས་སྦྲང་རྩི་དང་ལྷན་ཅིག་བཟའ་བར་བྱའོ། །དེའི་ལུས་ལ་དགྲ་ཡིས་མི་ཚུགས་སོ། །དེ་ནི་བསྒྲུབ་<line/>
</page>
<page index="33" id="321A">༄༅། །པར་རིགས་པ་སྟེ་ལུས་རྒྱས་པར་བྱེད་པའོ། །ཉི་མ་ཉི་ཤུ་རྩ་གཅིག་ཏུ་གོམས་པས་སོ། །ལྟེ་བའི་མེ་ཞེན་པ་རྒྱས་པར་བྱ་བ་ནི་དེ་ནས་དེ་ཉིད་ཙི་<line/>
ཏྲ་ཀ་དམར་པོ་པི་པི་ལིང་གི་རྩ་བ་དང༌། ལེགས་མཐོང་གི་རྩ་བ་དང༌། ཚ་བའི་མར་ཁུ་ཡང་དག་པར་ལྡན་པས་བྱང་ཆུབ་ཀྱི་ཤིང་གི་ཁུ་བ་ཨ་རུ་ར་བཙོས་པ་དང་།ཚྭ་དང་<line/>
ལྷན་ཅིག་ཏུ་བཟའ་བར་བྱའོ། །རིལ་བུ་ཉི་མ་ཉི་ཤུ་རྩ་གཅིག་དང་ལྡན་པར་བྱས་པས་སྔར་གྱིས་གཟུགས་བཞིན་དུ་འགྱུར་རོ། །མེའི་དྲོད་ཆེན་པོ་དང་ལྡན་པར་འགྱུར་རོ། །ལུས་<line/>
བརྟན་པའི་དངོས་གྲུབ་བསྟེན་པའོ། །དང་པོ་བ་རུ་ར་དང༌། ཏ་ཀའི་རྩ་བ་དང༌། སྐྱུ་རུ་ར་དང༌། ཏི་ལ་ཏི་ལ་དང༌། དེ་དང་དེ་མཉམ་པར་ལྡན་པ། ནཱ་ག་མཆོག་ཏུ་བྱས་པ། ཁའི་ནང་<line/>
དུ་བཅུག་ནས་སྲིན་བྱའི་ཁྲག་མིག་གཉིས་ལ་བྱུགས་ནས་འོག་གི་བུག་པ་མཐོང་བར་འགྱུར་རོ། །གཞན་ཡང༌། ནཱ་ག་ཁར་བཅུག་ལ་ས་ཧ་དེ་བའི་འདབ་མའི་ཁུ་བས་དངུལ་<line/>
ཆུ་བཅིངས་པ་དང༌། ཁྲག་དང༌། ག་བུར་དང་ལྡན་པ་མིག་སྨན་དུ་བསྐུས་ན་ས་འོག་གི་བུག་པ་མཐོང་བར་འགྱུར་རོ། །ནག་པོ་ཆེན་པོའི་འབྲས་བུ་དང༌། ཀུ་བ་ཁན་དེ་དང༌། སེ་<line/>
བའི་འབྲས་བུ་དང༌། ས་འབྲུ་དང་འདི་རྣམས་བསྲེས་ནས་ཚ་བ་གསུམ་དང༌། སྦྲང་རྩི་དང་བཅས་ནས་བཙོས་ནས་ཏིལ་ནག་པོ་དང༌། ལུས་རྣམ་པར་དག་པར་བྱས་ནས་<line/>
</page>
<page index="34" id="321B">ཇི་ལྟར་གོམས་པ་ཡིས་མན་ཆ་ངེས་པར་བྱས་ནས་ཟོས་ན་ཉི་མ་ལྔ་ན་སའི་བུག་པ་མཐོང་བར་འགྱུར་རོ། །འབད་དེ་དེ་ལུས་ལ་བྱུགས་ན་གངས་ཏི་སེ་ལ་སོགས་པ་མཐར་ཐུག་<line/>
པ་མཐོང་བར་འགྱུར་རོ། །ཅོང་ཟིའི་ཆུས་ཁྲུས་བྱས་ན་སྔ་མ་བཞིན་དུ་ལེགས་པར་གནས་པར་འགྱུར་རོ། །ཙ་ལ་ཏའི་ཁུ་བ་དང༌། བྱ་རྒོད་ཀྱི་ཤ་དང༌། ཏིལ་ནག་པོའི་མར་རྣམས་<line/>
སྦྱར་ནས་རབ་ཏུ་ཟོས་ན་ཉི་མ་ཉི་ཤུ་རྩ་གཅིག་ཏུ་ཕྱི་ནས་རང་གི་ཆུས་མིག་སྨན་བྱས་ན་ས་འོག་གི་གཏེར་ཐམས་ཅད་མཐོང་བར་འགྱུར་རོ། །ས་འོག་གི་སྦྲང་དང༌། སྦྲུལ་དུག་མེད་<line/>
ཀྱི་ཚིལ་དང༌། གི་ཝང་དང་ལྡན་པས་ཆ་མཉམ་པར་བྱ་སྟེ། ཅོང་ཟིའི་ཆུ་དང་བསྲེས་ཏེ་མིག་གཉིས་སུ་མིག་སྨན་བྱས་ན་ཁྲུ་ལྔ་ཙམ་ན་ཡོད་པའི་ས་འོག་གི་གཏེར་རྣམས་དྲག་ཏུ་<line/>
ངེས་པར་མཐོང་བར་འགྱུར་རོ། །པོ་རོ་ལིའི་ཁུ་བ་དང༌། ཁྲག་དང༌། གི་ཝང་དང༌། པགས་པ་འདུལ་བྱེད་ཀྱི་སྨན་དང༌། དུར་ཁྲོད་ཀྱི་རས་ལེགས་པར་སྤངས་ཏེ་སྡོང་བུ་བྱས་<line/>
ལ་རའི་ཞག་དང༌། བྲམ་ཟའི་ཐོད་པ་རུ་མིག་སྨན་བྱས་ནས་དེའི་ཕྱི་ནས་མིག་ལ་བསྐུས་ན་དྲི་མ་དག་པར་འགྱུར་རོ། །ཡང་ན་རས་ཀྱིས་མིག་བཀབ་པས་ཀྱང་མཐོང་བར་<line/>
འགྱུར་རོ། །རྒྱུ་སྐར་ས་རི་ལ་པདྨའི་སྐུད་ལ་དང༌། ཙནྡན་ཡོངས་སུ་སྦྱངས་ནས་གླིང་དཀར་པོ་ལ་གུར་གུམ་དང༌། གླ་རྩི་བྱུགས་ལ་སྡོང་བུ་བྱས་ན། ཅེ་སྦྱང་ཚིལ་བུ་དང༌།<line/>
</page>
<page index="35" id="322A">༄༅། །མིའི་ཐོད་པར་མིག་སྨན་ཕབ་ལ་བསིལ་བའི་དུས་སུ་མིག་སྨན་བྱས་ན་ས་འོག་གི་བུག་པ་མཐོང་བར་འགྱུར་རོ། །ཕྱི་ནས་མིག་གཉིས་བཀྲུ་བར་བྱའོ།།<line/>
རད་དན་ཁ་དང༌། ལྕགས་གསུམ་ལ་བ་ལང་གི་ཚིལ་བུ་བཙོས་ནས་ཡང་ཚིལ་ཆེན་དུ་བཙོས་ནས་གཞན་ཡང་མ་ཧེའི་མར་དང༌། ཕྱི་ནས་རིལ་བུ་ཁར་བཅུག་ནས་ཉི་མ་གསུམ་<line/>
དུ་བསྙུང་བར་གནས་ཏེ། རང་གི་མཆིལ་མས་རང་གི་མིག་སྨན་བྱས་ན་ས་འོག་གི་བུག་པ་མཐོང་བར་འགྱུར་རོ། །དང་པོ་ལྟོ་དག་པར་བྱ་བ་ནི། ཉི་མ་གཅིག་ཟས་མི་ཟ་བར་<line/>
བྱས་ལ་སའི་བཅུག་མའི་མར་ཁུ་དང༌། སྒོག་སྐྱ་བཙོས་ནས་རིལ་བུ་བཅུ་བཞིར་བྱས་པ་ཉི་མ་དང་པོར་ཟོས་ནའོ། །ཉི་མ་གསུམ་པ་ལ་ཉི་ཤུ་རྩ་གཅིག་བཟའ་བར་<line/>
བྱའོ། །ཉི་མ་བཞི་པ་ལ་སུམ་ཅུ་གསུམ་བཟའ་བར་བྱའོ། །ཉི་མ་ལྔ་པ་ལ་སུམ་ཅུ་རྩ་ལྔ་བཟའ་བར་བྱའོ། །དྲུག་པ་དང༌། བདུན་པ་ལའང་སུམ་ཅུ་རྩ་ལྔ་བཟའ་བར་བྱའོ། །ཉི་མ་<line/>
རེ་རེ་འོ་མ་བཏུང་བར་བྱའོ། །ཉི་མ་བརྒྱད་པ་ལ་རའི་འོ་མ་བཏུང་བར་བྱའོ། །དང་པོ་དང་གཉིས་ལ་མ་ཧེའི་འོ་མ་བཏུང་བར་བྱའོ། །ཉི་མ་གསུམ་པ་ལ་སེར་སྐྱའི་བའི་འོ་མ་<line/>
བཏུང་བར་བྱའོ། །བཞི་པ་ལ་སྣ་བུག་ནས་ཐུན་མོང་གི་འོ་མ་བཏུང་བར་བྱའོ། །ཐུན་ཚོད་ལྔ་བ་ལ་རང་གི་ཆུས་མིག་སྨན་བྱས་ན་ངེས་པར་ས་འོག་རིམ་པ་བདུན་གྱི་བུག་པ་<line/>
</page>
<page index="36" id="322B">མཐོང་བར་འགྱུར་རོ། །འབྲས་བུ་གསུམ་དང༌། གུ་གུལ་དང༌། བ་ལང་གི་ཆུ་ཡིས་བཤལ་བྱས་ནས་ཡུངས་དཀར་གྱི་མར་དང༌། །སྦྲང་དང༌། བུ་རམ་དང༌། ཚ་བ་གསུམ་དང༌། སྒོག་<line/>
སྐྱ་དང༌། མར་དག་ཟོས་ནས་རའི་འོ་མ་འཐུངས་ན། ཇི་སྲིད་ཉི་མ་བདུན་གྱི་ཕ་རོལ་ཏུ་ཏིལ་ནག་པོའི་མར་དང༌། སའི་ལྕུག་མ་བཙོས་ནས་ཟོས་ན་ལྕུག་མ་ལྔའི་ཚད་ཙམ་<line/>
ལྷག་མ་ཉི་མ་བདུན་པ་ལ་ཏིལ་གྱི་མར་ཁུ་དང༌། སོ་བའི་ཟན་ཟོས་ན་ཉི་མ་ཉི་ཤུ་རྩ་གཅིག་ན་ཉིན་མོ་དང༌། མཚན་མོ་ལ་ངེས་པར་ས་འོག་གི་བུག་པ་མཐོང་བར་འགྱུར་<line/>
རོ༑ ༑ཚེས་བརྒྱད་ལ་ཕྱག་བཞི་པའི་མགོན་པོ་ནག་པོ་སྔགས་བཟླས་ན་སྟོང་ཕྲག་ལྔ་རུ་ཆང་དང༌། ཤ་དང༌། ཉ་དང༌། ལྕགས་ཀྱུ་ལྔ་ལ་སོགས་པ་བཟའ་བར་བྱའོ། །ལྷ་<line/>
མོའི་རྟེན་ལ་དེ་ནས་མིག་འབྲས་ལ་མིག་སྨན་བྱས་ནས་ས་སྟེང་ན་གནས་པའི་གནོད་སྦྱིན་ལ་སོགས་པ་རྣམས་མཐོང་བར་འགྱུར་རོ། །གལ་ཏེ་མ་གྲུབ་ན་སྦྱོར་བའི་མཆོག་<line/>
འདིས་དེ་ནི་མཚམས་མེད་པ་ལྔའི་ལས་བྱས་པར་འགྱུར་རོ། །མ་བྱུང་བར་གྱུར་ན་ནག་པོ་ཆེན་པོ་ངའི་ཡང་དག་པའི་མིག་སྨན་མ་ཡིན་ནོ། །ས་ལིན་ཙི་དང༌། མ་ལིན་ཙི་དང༌།<line/>
ཀེ་ཤ་རཱ་ཛ་དང༌། བྷྲྀང་ག་ར་ཛ་དང༌། ཅུ་གང་དང༌། ཚ་བ་གསུམ་དང༌། པ་ལ་ཤའི་ཤུན་པ་དང༌། ཀ་མ་ཙི་དག་བཙོས་ནས། ཀུ་མུ་ཧའི་ཤ་དང༌། ལན་བདུན་དུ་བཙོ་བའི་རིམ་པ་འདིས་<line/>
</page>
<page index="37" id="323A">༄༅། །ཏིལ་ནག་པོའི་མར་ཁུ་དང༌། ལྟོ་དག་པར་བྱས་ན་སུམ་ནམ་གཉིས་ཉི་མ་དང་པོ་ལ་བཟའོ། །གཉིས་པ་ལ་སུམ་ནམ་གསུམ་མེ། །གསུམ་པ་ལ་སུམ་<line/>
ནམ་ལྔའོ། །བཞི་པ་ལ་སུམ་ནམ་དྲུག་གོ །ལྔ་པ་ལ་སུམ་ནམ་བརྒྱད་དོ། །དྲུག་པ་ལ་སུམ་ནམ་བཅུའོ། །བདུན་པ་ལ་སུམ་ནམ་བཅོ་ལྔའོ། །ངེས་པར་སོ་བའི་ཁུ་བ་ཟོས་ནས་<line/>
བརྟན་པར་བྱའོ། །གཞན་དུ་ནི་ཉི་མ་བརྒྱད་པ་ལ་འགར་ད་མའི་སྦྲང་རྩིས་མིག་གཉིས་ལ་བསྐུས་ན་དེ་བུག་པ་ཐམས་ཅད་མཐོང་བར་འགྱུར་རོ། །སྣ་བུག་གཡོན་ནས་རའི་<line/>
འོ་མ་འཐུངས་ནས་ཇི་སྲིད་ཉི་མ་ཉི་ཤུ་རྩ་གཅིག་ཏུ་འོ་མའི་བཏུང་བའོ། །གི་ཝང་དང༌། སྦྲང་རྩིས་མིག་སྨན་བྱས་ནས་མིག་གཉིས་ལ་བསྐུས་ན། ས་གཞི་ལ་ཡོད་པའི་<line/>
གཏེར་ཐམས་ཅད་མཐོང་བར་འགྱུར་རོ། །ཁོ་ཊིའི་ས་བོན་དང༌། ཛ་ཡན་ཏིའི་ས་བོན་དང༌། པ་ལ་ཀྵ་པ་དྲ་བའི་ཁུ་བ་དང༌། སི་ཏི་ལིའི་ཁུ་བ་དང༌། གི་ཝང་དང༌། རང་<line/>
བྱུང་དང༌། ད་དུ་རའི་ཁུ་བ་དང༌། ཀླུ་འདུལ་བ་དང༌། པ་ན་རའི་ལོ་མ་དང༌། རྩ་བའི་ཁུ་བ་དང༌། སྨན་འགར་ད་མ་དུ་དང༌། སྦྲུལ་དུག་མེད་ཀྱི་མཁྲིས་པ་དང་བཅས་པ་<line/>
བཏགས་ནས་རིལ་བུ་བྱས་ཏེ་ཉི་མ་གཉིས་པར་གྱུར་པ་ལ་སྲོད་ཀྱི་དུས་སུ་མིག་སྨན་བྱས་ན་ས་འོག་གི་བུག་པ་མཐོང་བར་འགྱུར་རོ། །གྷི་ལ་ཀའི་འབྲུ་གུ་དང༌།<line/>
</page>
<page index="38" id="323B">འགར་དམ་དུ་ཡང་དང་ཡང་དག་པར་ལྡན་པ་དང༌། བ་སེར་སྐྱའི་མར་དང༌། གི་ཝང་དང༌། ཁུ་བ་དང༌། ཁྲག་དང་མཉེས་ནས་ཕྱི་ནས་བསྙུང་བར་གནས་ནས་ལྟོགས་པའི་དུས་<line/>
སུ་མིག་སྨན་བྱས་ན་ས་འོག་གི་བུག་པ་མཐོང་བར་འགྱུར་རོ། །རིག་པར་བྱ་བ་ནི་བཅུ་བཞི་ལ་གྲོ་གའི་ལོ་མལ་སྔགས་བྲིས་ནས་ཁར་བཅུག་ནས་སྔར་བཞིན་དུ་མིག་སྨན་བྱས་<line/>
ན༑ ཉིན་མོ་སའི་གཏེར་ཐམས་ཅད་མཐོང་པར་འགྱུར་རོ། །ཇི་ལྟར་རྗེས་སུ་གནས་པ་བཞིན་དུ་མིག་སྨན་གྱི་དངོས་གྲུབ་དེ་ཉིད་དེ་ལྟར་རིགས་པས་དཔྱད་པར་བྱའོ། །རྣལ་<line/>
འབྱོར་པས་ཇི་ལྟར་འདོད་པའི་བྱེ་བྲག་གི་གོ་རིམ་བཞིན་བྱའོ། །འདིར་བྱེ་བྲག་ཏུ་བསམ་པ་ནི་ཇི་ལྟ་བས་རྣལ་འབྱོར་པས་རྟག་ཏུ་ཐོབ་པར་བསྐྱེད་པར་བྱ་སྟེ། དེ་ནས་ནག་པོ་<line/>
ཆེན་པོའི་འཁོར་ལོ་བསྒོམས་ནས་བགེགས་ཞི་བར་བྱ་བའི་དོན་དུ་དུར་ཁྲོད་དུ་གནས་ནས་ཉི་མ་ལྔར་བདུད་རྩི་ལྔ་ལ་ལོངས་སྤྱོད་པར་བྱའོ། །གང་དང༌། གང་དུ་རྟག་ཏུ་<line/>
གནས་པ་དེ་དང༌། དེར་སྔོན་དུ་གནས་པ་བལྟ་བར་བྱའོ། །ས་སྦྱང་བ་ནི་གཏོར་མ་དང༌། མཛེས་པའི་སྟོན་མོ་དང༌། ལྷ་བཤོས་སྔགས་ཀྱི་བྱིན་གྱིས་བརླབས་ནས་ཕྱི་ནས་<line/>
ངེས་པར་ས་བརྐོ་བར་བྱས་ན། དངོས་གྲུབ་གཞན་དུ་ངེས་པར་མི་འགྱུར་རོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། གང་དང༌། གང་དུ་རྟག་ཏུ་གནས་པའི་དེའི་མཚན་<line/>
</page>
<page index="39" id="324A">༄༅། །ཉིད་ཇི་ལྟར་ལགས། །གང་སེམས་ཅན་རྣམས་ཀྱི་སྡུག་བསྔལ་བ་བསལ་བ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། གང་དུ་<line/>
གནས་པའི་མཚན་ཉིད་ནི་ཅི་བརྗོད་པའི་ངག་རུང་བ་དང༌། མི་རུང་བའི་སྨན་རྣམས་ཇི་ལྟ་བར་འགྱུར་རོ། །དེ་བསྐྱང་པ་ལ་སོགས་པའི་རིགས་པས་བཟའ་བ་དང༌། ཡོ་བྱད་དུ་<line/>
ཇི་ལྟ་བར་འགྱུར་རོ། །ངེས་པར་ལེའུ་འདི་དངོས་གྲུབ་ཏུ་གང་འགྱུར་པ། རྣལ་འབྱོར་པ་ཡོངས་སུ་ཚོལ་བཞིན་པས་ཉིན་པར་དང༌། ནུབ་མོ་མཐོང་བར་བྱ་བ་མེ་ཏོག་ཨུཏྤ་<line/>
ལ་སོགས་པ་ལྟར་རམ། གལ་ཏེ་དུ་བ་ལྟར་སེམས་པར་བྱའོ། །ཁང་པ་སྟོང་པ་ནི་བྱི་བའི་སྒྲ་ཐོས་ནས་གང་དང༌། གང་དུ་ངེས་པར་གྱུར་པ་ན་དེ་ན་གཏེར་ཡོད་པར་འགྱུར་<line/>
རོ༑ ༑ཡུལ་དབུས་སམ། ཐང་ཀ་ལ་ཆུ་འཛིན་པ་མཐོང་ན་གང་དང༌། གང་དུ་མེ་ཏོག་དོར་བ་དེ་བརྟན་པར་གྱུར་པ་དང༌། དེ་ནས་གཏེར་འབྱུང་བར་འགྱུར་རོ། །ཕྱག་བཅུ་དྲུག་<line/>
པའི་སྔགས་ཀྱིས་འབའ་ཏིའི་ཤིང་ལ་ལན་བདུན་དུ་སྔགས་ནས་གསོལ་བ་བཏབ་ན་དེར་ངེས་པར་རྨི་ལམ་མཐོང་བར་འགྱུར་རོ། །མགོའི་སྒྲ་གང་ན་འདོན་པའི་ས་དེ་ན་<line/>
གཏེར་ཡོད་པར་འགྱུར་རོ། །རྨ་བྱའི་སྒྲ་ཐོས་པའི་ས་གང་ན་གྲགས་པ་དེའི་ས་ན་ནོར་བུ་ཡོད་པར་འགྱུར་རོ། །འདིས་ནི་སེམས་ཅན་གྱི་དོན་ཡོངས་སུ་རྫོགས་པར་འགྱུར་<line/>
</page>
<page index="40" id="324B">རོ༑ ༑འདི་ནི་དཔལ་ནག་པོ་ཆེན་པོའི་རྒྱུད་ལས། ས་འོག་གི་བུག་པ་བརྟག་པའི་ལེའུ་སྟེ་བརྒྱད་པའོ།། །།དེ་ནས་རྣལ་འབྱོར་པ་ཐམས་ཅད་ཀྱི་དོན་དུ་རིལ་བུའི་<line/>
ལེའུ་བཤད་དུ་གསོལ། བཅོམ་ལྡན་འདས་ཀྱིས་བཀའ་སྩལ་པ། རིལ་བུ་ནི་ལུས་དང༌། ངག་དང༌། ཡིད་གཅིག་ཏུ་བྱས་པའོ། །གུ་ཞེས་བྱ་བ་ནི་ལུས་ལ་བརྟེན་པའོ། །ཌི་ཞེས་བྱ་བ་ནི་ངག་<line/>
གི་རང་བཞིན་ནོ། །ཀ་ཞེས་བྱ་བ་ནི་སེམས་སོ། །གསུམ་གཅིག་ཏུ་བྱས་པ་ནི་རིལ་བུའོ། །དབང་པོ་གཉིས་མཉམ་པ་ཉིད་ཡེ་ཤེས་ཀྱི་རང་བཞིན་ནི་དུས་ཀྱི་མེ་ཡིས་རབ་ཏུ་འབར་<line/>
བ་གསུམ་རོ་གཅིག་པ་ནི་རིལ་བུ་སྟེ། སེམས་ཅན་རྣམས་ཀྱི་བདེ་བ་ཕུན་སུམ་ཚོགས་པའི་རྒྱུའོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། སེམས་ཅན་རྣམས་ཀྱི་བདེ་<line/>
བ་ཕུན་སུམ་ཚོགས་པའི་རྒྱུ་ཉེ་བར་བསྟན་པར་བྱ་བའི་དོན་ཇི་ལྟར་ལགས། བཅོམ་ལྡན་འདས་ཀྱིས་བཀའ་སྩལ་པ། ཟླ་བ་གཟས་ཟིན་པའི་དུས་སུ། སྨན་ཏ་ཀ་རིའི་རྩ་བ་དང༌།<line/>
ཨུཏྤ་ལ་མ་དྷི་ཀའི་རྩ་བ་དང༌། དེའི་རྩ་བ་ཡོངས་སུ་བཟུང་ནས་བཞག་སྟེ། སྨིན་དྲུག་གི་ཟླ་བ་ལ་ཉི་མ་གཟས་ཟིན་པའི་དུས་སུ་ལྕགས་གསུམ་གྱིས་ལེགས་པར་ཡོངས་སུ་<line/>
དཀྲིས་ནས་ཁར་བཅུག་ན་རིལ་བུའི་དངོས་གྲུབ་ཏུ་འགྱུར་རོ། །ཉིན་རེ་བཞིན་དུ་ཉི་མ་དང་པོ་ལ་བ་ཏིའི་རྩ་བ་དང༌། གཉིས་པ་ཐོག་གིས་ལྷུང་བའི་ཤིང་དང༌། གསུམ་པ་ལ་<line/>
</page>
<page index="41" id="325A">༄༅། །ན་རི་ཀེ་ལ་དང༌། བཞི་པ་ལ་སེ་བའི་འབྲས་བུ་དང༌། ལྔ་པ་ལ་བུད་མེད་ཀྱི་ཁྲག་དང༌། དྲུག་པ་ལ་དངོས་གྲུབ་མཆོག་གི །བཅོམ་ལྡན་འདས་<line/>
ཀྱིས་རིལ་བུའི་དམ་ཚིག་སྦྱད་པའོ། །གཞན་དུ་ནི་དངོས་གྲུབ་ཏུ་མི་འགྱུར་རོ། །རྒྱལ་གྱི་ཟླ་བའི་ནག་པོའི་ཕྱོགས་ཀྱི་བཅུ་བཞི་ལ། བི་ཌཱ་ལའི་རྩ་བ་དང༌། ལ་ཛ་ལུའི་མེ་<line/>
ཏོག་རྣམས་གཅིག་ཏུ་བྱས་ནས་གོ་རིམས་བཞིན་དུ་ལུས་ལ་བྱུགས་ན་ཇི་ལྟར་རིགས་པར་རིལ་བུའི་དངོས་གྲུབ་འགྲུབ་པར་འགྱུར་རོ། །ཛ་ལུའི་རྩ་བ་དང༌། སྲོད་ཀྱི་དུས་<line/>
སུ་རིལ་བུ་བྱས་ལ་དངུལ་ཆུ་དང་བསྲེས་ལ་བྱུག་པ་བྱས་ན་མི་མཐོང་བར་འགྱུར་རོ། །ནག་པོའི་ཕྱོགས་ཀྱི་ཚེས་བརྒྱད་ལ་མི་གྲིར་ཤི་བའི་ཤ་དང༌། ཁྲག་བླངས་ནས་<line/>
ཕྱག་དྲུག་པའི་མགོན་པོ་ནག་པོ་བསྒོམས་ལ། ཉི་མ་ཤར་བའི་དུས་སུ་བདུད་རྩིའི་རིལ་བུ་ཁར་བཅུག་ན་མི་མཐོང་བར་འགྱུར་རོ། །གཟའ་མིག་དམར་ལ་སྨན་མ་ཧུ་ག་ག་ས་བོན་<line/>
རང་གི་ཁུ་བ་དང་བསྲེས་ཏེ་ལྕགས་གསུམ་གྱི་ཕྱེ་མ་དང་བསྲེ་བ་བྱས་ནས། པྲད་ཏྲ་བི་ཤི་རྩའི་ཁུ་བ་དང་ཡོངས་སུ་བསྲེ་བ་བྱས་པ་བྱི་ལའི་མཁྲིས་པ་དང་རིལ་བུ་བྱས་ནས་<line/>
ཉི་མ་བདུན་དུ་དུར་ཁྲོད་དུ་སྤས་ཏེ། མཚན་མོའི་དུས་སུ་བླངས་ནས་ཇི་ལྟར་བགེགས་མེད་པར་བྱ་བའི་ཕྱིར། ནག་པོ་ཆེན་པོ་ཕྱག་བཅུ་དྲུག་པའི་སྔགས་བཟླས་ལ་སྲུང་<line/>
</page>
<page index="42" id="325B">བའི་དོན་དུ་ལན་བདུན་དུ་གཏོར་མ་སྦྱིན་པར་བྱའོ། །ངེས་དེར་བགེགས་ཞི་བར་འགྱུར་ཏེ། འཕོངས་སུ་བཅུག་ན་ལམ་ནས་འགྲོ་ནའང་མི་མཐོང་བར་འགྱུར་རོ། །ཙ་ཀྲ་ས་ཀུ་ལ་མ་ཉམས་<line/>
པ་དང༌། དུར་ཁྲོད་ཀྱི་སོལ་བ་སླངས་ནས་རང་བྱུང་སྲེག་བླུགས་ལྔ་བརྒྱ་དབུལ་བར་བྱའོ། །ཨོཾ་ཀ་རཱ་ལ་བི་ཀ་རཱ་ལ་མཧཱ་ནཾ་ད་ཧཱུཾ་གྲྀཧྣ་གྲྀཧྞ་ཀཾ་ཊ་གི་སྭཱ་ཧཱ། སྲེག་བླུགས་ཀྱི་སྔགས་སོ།།<line/>
འདི་ནི་དངོས་གྲུབ་ཀྱི་སྔགས་ཏེ་དེའི་མིག་བཟུང་ནས་ཁར་བཅུག་ན་མི་སྣང་བར་འགྱུར་རོ། འཛམ་བུའི་གླིང་ན་རྙེད་པར་དཀའ་བའི་དངོས་གྲུབ་འབྱོར་པས་ངེས་པར་འགྱུར་རོ། །སོ་<line/>
མ་སྐྱེས་པའི་བྱིས་པའི་ལྕེ་བླང་ས་ལ། ཀཉྫའི་ནང་དུ་ཉི་མ་གཅིག་བཞག་ཉི་མ་གཉིས་པ་ལ་རའི་མར་ལ་བཞག །དེ་བཏོན་ནས་ཉི་མ་གསུམ་པ་ལ་རང་འབྱུང་གི་ནང་དུ་བཞག།<line/>
དེ་ནས་དེ་རིལ་བུ་བྱས་ནས་མར་ཁུ་ཆེན་པོ་དང་བཙོས་ནས་དེ་ནས་ཉི་མ་བདུན་དངུལ་ཆུའི་ནང་དུ་བཞག་པ་དང༌། ཉི་མ་ལྔ་སྦྲང་རྩིའི་ནང་དུ་བཞག །རིགས་ངན་གྱི་ཐོད་པའི་ནང་<line/>
དུ་ཉི་མ་གཅིག་བཞག་པ་དེ་བླངས་པ་དང༌། བྱི་ལའི་ཁྲག་བསྐུས་ནས་བསྐམས་པ་དང༌། བྱ་བཟང་པོའི་ཤ་དང༌། ཅེ་སྦྱང་གི་ཤ་རྣམས་མཉེས་ནས་རིལ་བུ་བྱས་པ་བཙོས་ཏེ་ཁར་<line/>
བཅུག་ན་མི་སྣང་བར་འགྱུར་རོ། །ལྷ་མོ། འདི་ཤིན་ཏུ་ངོ་མཚར་བ་རྣམས་སོ། །ཤི་ཀ་དང༌། ག་བུར་དང༌། དེ་བཞིན་དུ་ན་གཱ་ར་དང༌། མུ་རཱ་དང༌། དྲི་མ་མེད་དང༌། ཧཱ་རཱ་དང༌། སྨྱོ་བྱེད་ཀྱི་<line/>
</page>
<page index="43" id="326A">༄༅། །ལོ་མའི་ཁུ་བ་རྣམས་བཏགས་ནས་རིལ་བུ་བྱས་ན་རིལ་བུའི་མཆོག་གོ། གཞན་ཡང༌། བཅུ་དྲུག་ནམ་གཅིག་ཏུ་གཞུག་པ་ནི་ཚིལ་ཆེན་དང༌། འཛོ་ཏི་<line/>
ས་མའི་མར་ཁུ་དྲུག་ནམ་བཞི་བྲམ་ཟེའི་ཐོད་པར་མཉེས་པ་དང༌། གྷིང་ཧེ་ཀའི་མར་ཁུ་དང༌། སོལ་བའི་ལོ་མའི་ཁུ་བ་ལུས་ལ་བྱུགས་ན་ངེས་པར་མི་མཐོང་བར་འགྱུར་རོ།།<line/>
བལ་པོའི་ཟངས་ཀྱི་སྣོད་དུ་བའི་མར་བསྐོལ་བ་དང༌། ཚིལ་ཆེན་བྲཧྨ་ཀ་པཱ་ལའི་ནང་དུ་གླིང་དཀར་པོ་ལ་སྡོང་བུ་བྱས་ནས་བླངས་པ་དང༌། ཛན་དུ་པི་ཤཱ་ཙིའི་ཁུ་བ་དང་བསྲེས་<line/>
པས་མིག་སྨན་དང༌། ཐིག་ལེ་བྱས་ནའང་མི་མཐོང་བར་འགྱུར་རོ། །ཀྱེ༑ བཅོམ་ལྡན་འདས། ཁྱོད་ཀྱིས་འཇམ་བུའི་གླིང་པའི་སེམས་ཅན་རྣམས་ཀྱི་དོན་དུ་གསུངས་པ།<line/>
ངས་ཀྱང་རིལ་བུ་ཅུང་ཞིག་བཤད་པར་བྱའོ། །སྔགས་ཀྱི་ལེའུ་ཡིས་སྔགས་བརྗོད་པ་དེའི་སྔགས་ལན་བདུན་བཟླས་པས་གསོལ་བ་བཏབ་ན་རིལ་བུའི་དངོས་གྲུབ་<line/>
མཆོག་ཏུ་འགྱུར་ཏེ། གཞན་དུ་ནི་མ་ཡིན་ནོ། །ཐམས་ཅད་དུ་ཡོངས་སུ་རྫོགས་པར་བྱས་ན་རབ་ཏུ་འགྲུབ་པར་འགྱུར་རོ། །སྣ་ཚོགས་ཡོངས་སུ་བརྗོད་པས་འགྲུབ་<line/>
པར་འགྱུར་རོ། །དང་པོ་ནི་སུ་ཌ་རའི་འདབ་མ་ཕྱེ་མར་བྱས་ནས་སེ་དེ་ཀན་ཐའི་ཕྱེ་མ་དང༌། ལུག་གི་གཅིན་དང༌། མི་ཤ་དང་ཆ་མཉམ་པོར་བྱས་ནས་རབ་ཏུ་བཏགས་ཏེ་<line/>
</page>
<page index="44" id="326B">རི་ལུ་བྱས་ནས་མིད་ན་མི་མཐོང་བར་འགྱུར་རོ། །ཇི་ལྟར་མཐོང་བར་འདོད་ན། ཀན་ཛི་འཐུངས་ན་དེ་ལྟར་མཐོང་བར་འགྱུར་རོ། །རྒྱུ་སྐར་ནག་པ་ལ་པ་ཏྲའི་རྩ་བ་བཏོན་ནས་རྒྱུ་སྐར་<line/>
བྲ་ཉེ་ལ་ཏ་ཀ་རའི་རྩ་བ་དང༌། ཁྲུམས་སྟོད་ལ་ལུང་ཐང་གི་རྩ་བ་དང༌། རྒྱུ་སྐར་མགོ་ལ་ཀུན་དའི་རྩ་བ་དང༌། ཚེས་ལྔ་ལ་མཉམ་པོར་བྱས་ཏེ་བཏགས་ན་ནམ་མཁའི་ཆུ་དང་<line/>
མཉེས་ནས་རིམ་གྱིས་རིལ་བུ་བྱས་ཏེ། ལྷ་མོའི་སྔགས་བརྗོད་ན་མི་མཐོང་བར་འགྱུར་རོ། །རྟག་པར་བྱས་ཏེ་ཇི་སྲིད་དུ་འོ་མ་ནག་པོར་སོང་སོང་གི་བར་དུ་བཞག་ན་འགྲུབ་<line/>
པར་འགྱུར་རོ། །འོ་མ་ནག་པོར་མི་འགྱུར་ན་རིགས་ལྔས་སྒྲུབ་ཅིང་བྲམ་ཟེ་ལ་ཟན་དང༌། ཞོ་སྦྱིན་པ་དང༌། མཁན་པོ་ལ་ཆང་བྱིན་ན་འགྲུབ་པར་འགྱུར་རོ། །ཤུ་དག་དང༌། རུ་རྟ་<line/>
དང༌། པི་པི་ལིང་དང༌། ལྒ་སྐྱ་དང༌། ཨ་རུ་ར་དང༌། སྐྱུ་རུ་ར་དང༌། ནིམ་པ་དང༌། སོ་ཤིང་གི་རྩ་བ་དང༌། ལུང་ཐང་རྣམས་ཆུ་བྱའི་ཤ་དང༌། མིའི་འབྲས་བུ་རྣམས་བཏགས་<line/>
ན༑ ཀན་ཛི་ནའི་ནང་དུ་ཉི་མ་བདུན་དུ་རའི་མར་དང་སྟབས་གཅིག་བཞག་ན་མི་མཐོང་བར་འགྱུར་རོ། །ཇི་ལྟར་མཐོང་བར་འདོད་ན། ཀན་ཛི་འཐུངས་ན་དེ་ལྟར་མཐོང་བར་<line/>
འགྱུར་རོ། །པདྨའི་ཟེ་འབྲུའི་རྡུལ་དང༌། གྲོགས་མཁར་དང༌། ལང་ཀ་རའི་སྟེང་གིས་རྣམས་གཅིག་ཏུ་བྱས་ཏེ་རིལ་བུ་བྱས་ནས་རྣམ་སྣང་གི་ལམ་དུ་བཅུག་ན་མི་སྣང་བར་<line/>
</page>
<page index="45" id="327A">༄༅། །འགྱུར་རོ། །དེ་གལ་ཏེ་མ་གྲུབ་ན་དེས་མཚམས་མེད་པ་ལྔའི་ལས་བྱས་པར་འགྱུར་རོ། །རང་གི་དབང་པོ་ལྔ་ཇི་ལྟར་འགྱུར་བ་རིགས་ལྔ་ལ་ཡང་<line/>
དང༌། ཡང་དུ་གནས་པར་བྱའོ། །རིགས་ལྔ་བཟུང་ནས་ལྕགས་གསུམ་གྱིས་དཀྲིས་པ་དང༌། དུར་ཁྲོད་དུ་ཕྱིན་ལ་ཕྱག་རྒྱ་མ་བཟུང་སྟེ། ཞལ་ནས་སྔགས་ཟློས་ཤིང་རྣམ་<line/>
མཁའ་ལ་སྒྲ་འབྱུང་བ་ཐོས་པ་དང༌། ཁྱིམ་དུ་ལོག་ནས་མིག་སྨན་བྱས་ན་དེ་ནས་མི་མཐོང་བར་འགྱུར་རོ། །ནིམ་པ་རློན་པ་བཟུང་སྟེ་ལུས་ལ་བྱུགས་ནས་གཟའ་<line/>
ཉི་མ་ལ་སུ་མ་ཀ་ཏ་ལག་པ་གཡོན་པས་ལུས་ལ་བྱུགས་ཏེ་ཚེས་བརྒྱད་ལ་མིའི་མར་ཁུས་ལུས་ལ་བྱུགས་ན་རིམ་པ་ཇི་ལྟ་བ་བཞིན་དུ་བྱས་ན་མི་སྣང་བར་འགྱུར་<line/>
རོ༑ ༑གཟའ་མིག་དམར་ལ་སེམས་ཅན་དུ་མ་ནི་ཀའ་བཟུང་སྟེ། གཟའ་ལྷག་པ་ལ་རིན་པོ་ཆེའི་རལ་གྲི་བཟུང་ནས་ཀླུ་ལྷག་མ་ཅན་གྱི་ལྕེ་བཅད་ནས་བཟུང་བ་<line/>
དེ༑ དང་པོ་གསེར་གྱི་སྣོད་དུ་བཅུག་ནས་ཕྱི་ནས་བཏོན་ཏེ། དེ་བཞིན་དུ་ཕྱི་རོལ་ནས་ཟངས་མ་དེ་བཞིན་དུ་ལྕགས་གསུམ་གྱིས་དཀྲིས་ནས་ཁར་བཅུག་ན་མི་<line/>
མཐོང་བར་འགྱུར་རོ། །སྨན་འཛག་བྱེད་ཀྱི་རྩ་བ་ལ་གསོལ་བ་བཏབ་ནས་སྐུང་པས་བཅིངས་ཏེ་ཉི་མ་བཟང་པོ་ལ་བླངས་ནས་སེན་དྷ་བ་དང༌། ཚིལ་ཆེན་དང་ལྷན་ཅིག་<line/>
</page>
<page index="46" id="327B">ཏུ་བཙོས་ཏེ་ཟོས་ན་མི་མཐོང་བར་འགྱུར་རོ། །ལྷ་མོའི་སྔགས་ལན་བདུན་སྨན་ཛ་ཡན་ཏིའི་ལོ་མ་ལ་བཟླས་ནས་ཀན་ཛིའི་ནང་དུ་ཉི་མ་གཅིག་བཅུག་ནས་བཏོན་ཏེ། ནིམ་པའི་<line/>
ཤིང་གི་ནང་དུ་སྦས་ནས་དེ་ཉིད་ལས་དེ་བཞིན་དུ་བླངས་ནས་བ་ཏ་བའི་ཤིང་དེ་ལ་དེ་བཞིན་དུ་གཞུག །ཕྱི་ནས་སྨལ་པོའི་ཟླ་བ་ནག་པོའི་ཕྱོགས་ཀྱི་བཅུ་གསུམ་ལ་བཏགས་<line/>
ནས་ལུས་ལ་བྱུགས་ན་མི་མཐོང་བར་འགྱུར་རོ། །ཇི་སྲིད་དུ་ལོ་གཅིག་ཏུའང་དེ་བཞིན་ནོ། །ལྷ་མོའི་རིལ་བུ་ཆེན་པོ་ནི་མེ་ཏོག་བདུན་གྱི་སུལ་དང༌། ན་རི་ཀེ་ལའི་མེ་ཏོག་དང༌།<line/>
སྨན་ཀ་ཏ་ཀ་པ་ཏྲ་དང༌། ས་མ་ཡ་གོ་ལ་དག་དང༌། ནཱ་ག་པུཥྤ་དང༌། པིན་ཏ་དྷ་ཀ་རའི་རྩ་བ་དང༌། ཏྲི་པུ་ར་དང༌། དྷ་དུ་རའི་རྩ་བ་དང༌། འབྲས་བུ་གསུམ་རྣམས་ལ་རིལ་བུ་ཉི་ཤུ་<line/>
རྩ་གཅིག་ལུང་ཐང་གི་ལྔ་ཆ་ཙམ་མོ། །པིན་ཏ་དྷ་ཀ་ར་དང༌། རང་འབྱུང་དང༌། དེ་བ་རྟ་ནཱ་ར་དང༌། རིལ་བུ་ཉི་ཤུ་རྩ་གཅིག་དང༌། ནག་པོ་ཆེན་པོའི་འབྲས་བུ་རིལ་བུ་ཉི་ཤུ་རྩ་གཅིག་དང་<line/>
མཉམ་པའོ། །དེ་རྣམས་བཏགས་ནས་སྦྲང་རྩི་དང་རིལ་བུ་ལྔ་བྱས་ནས། དང་པོ་རིལ་བུ་གཅིག་ཁར་བཅུག །གཉིས་པ་རྣམ་པར་སྣང་མཛད་ཀྱི་ལམ་དུ། གསུམ་པ་དང༌། བཞི་པ་<line/>
ལག་པ་གཡས་གཡོན་གཉིས་རེ་རེའོ། །ལྔ་པ་ནི་དཔྲལ་བར་ཐིག་ལེ་བྱའོ། །ངེས་པར་མི་སྣང་བར་འགྱུར་རོ། །དེ་ནས་ཡང་གཟའ་མིག་དམར་ནག་པོ་ཕྱོགས་ཀྱི་བཅུ་གཉིས་<line/>
</page>
<page index="47" id="328A">༄༅། །ལ་སུ་ར་བ་ཙའི་རྩ་བ་བཟུང་ནས་ཚིལ་ཆེན་དང་བཙོས་ཏེ། དེ་ནས་མུ་རུ་མུ་རི་གའི་ཁུ་བ་དང༌། སྨན་བྷ་གི་ནིའི་ཁུ་བ་རིལ་བུ་བྱས་ཏེ། ལྷ་མོའི་སྔགས་<line/>
བདུན་བཟླས་ཏེ་རིལ་བུ་བྱས་ནས་རྣམ་སྣང་དུ་བཅུག་ན་མི་སྣང་བར་འགྱུར་རོ། །ཉི་མ་བདུན་དུ་ལྷ་མོའི་སྔགས་བཟླས་ནས་སྔགས་པྶ་གོ་ད་ཟོས་ནས་ཆང་འཐུངས་ན་ཐམས་ཅད་མཐོད་<line/>
བར་འགྱུར་རོ། །བཅོམ་ལྡན་འདས་ཀྱིས་བཀའ་སྩལ་པ། ལྷ་མོ། དངོས་གྲུབ་ཐམས་ཅད་ཀྱི་མཐུ་ཁྱོད་ཀྱིས་བརྗོད་པས་ཇི་ལྟ་བར་དེ་ཁོ་ན་ཉིད་སྟོན་པ་བྱེད་དོ། །དེའི་ཕྱིར་ནུས་པ་<line/>
གང་དང༌། གང་བྱེད་པ་ཇི་ལྟ་བའི་དངོས་གྲུབ་ཐམས་ཅད་ཀྱི་འཕྲུལ་པའོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། འཛམ་བུའི་གླིང་གི་སེམས་ཅན་རྣམས་ལ་ཕན་པ་དང༌།<line/>
བདེ་བའི་དོན་དུ་ཇི་ལྟ་བ་བཞིན་དུ་བསྟན་དུ་གསོལ། འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ལྷ་མོས་ཞུས་པ་དང༌། ལན་ལས་རིལ་བུའི་ལེའུ་སྟེ་དགུ་པའོ།། །།<line/>
དེ་ནས་ཡང་དག་པར་བཤད་པར་བྱ་སྟེ། སེམས་ཀྱིས་བསམ་གྱིས་ཁྱབ་པ། རྐང་མགྱོགས་ཀྱི་མཚན་ཉིད་སྣ་ཚོགས་པ་ཞེས་བྱ་བ་སྟེ། བཅོམ་ལྡན་འདས་ཀྱིས་བཀའ་སྩལ་<line/>
པ༑ རྐང་མགྱོགས་ལ་ཕྱག་བཅུ་གཉིས་པའི་སྔགས་འབུམ་ཕྲག་ལྔ་བཟླས་ན་མཆོག་ཏུ་འགྲུབ་པའོ། །ཉི་མ་དང་པོའི་དུས་སུ་དངུལ་ཆུ་དང༌། རང་འབྱུང་དང༌། པ་ལ་ཤའི་རྩ་<line/>
</page>
<page index="48" id="328B">བའི་ཁུ་བ་དང༌། ཤ་དུ་རི་བཏགས་ནས་རྔ་མོའི་ཆུ་ཡིས་ལྡེ་གུ་བྱས་ཏེ། རྐང་པ་ལ་བྱུགས་ན་བར་སྣང་ལ་འགྲོ་བར་འགྱུར་རོ། །ཟླ་བའི་ཆུ་ཡིས་ཡོངས་སུ་བྱེད་པ་དང་ཡང་དག་པར་<line/>
ལྡན་པས་དངོས་གྲུབ་བརྒྱད་པ་དང་མཉམ་པ་རི་ཀ་ན་བ་སུ་དང་ལྡན་པས། སྨན་དྷ་ན་ཆ་ལྔས་ལྷག་པ་རྐང་པ་ལ་བྱུགས་པ་ཙམ་གྱིས་ནམ་མཁའ་ལ་འགྲོ་བར་འགྱུར་རོ། །ཇི་ལྟར་<line/>
གཟའ་ཡིས་ཟིན་པ་ན་དེ་ནས་དེ་ཉིད་དུ་འབུམ་ཕྲག་གཅིག་གི་ནང་ནས་གཅིག་བླངས་པ་ལ་སྔགས་དེ་ཉིད་ཇི་སྙེད་གྲོལ་གྲོལ་གྱི་བར་དུ་བྱ། སྦྲང་རྩི་རྐང་པ་ལ་བྱུགས་ན་ངེས་པར་བར་<line/>
སྣང་ལ་འགྲོ་བར་འགྱུར་རོ། །དམ་ཚིག་ཅན་གྱིས་བསྟེན་པ་ན། བཅོམ་ལྡན་འདས་ཀྱི་དངོས་གྲུབ་མཉམ་པ་མེད་པ་བདག་ལ་སྩོལ་བའོ། །དེ་ནས་ཡང་ཉི་མ་གཟས་ཟིན་པ་ལ་<line/>
སིན་དྷ་བ་དང༌། ལན་ཆྭ་དང༌། གོ་ཊ་བྱས་པ་ཡོངས་སུ་བསྡུས་ནས་ཕྱག་བཅུ་དྲུག་པའི་སྔགས་ལན་བདུན་དུ་བཟླས་ནས་རྐང་པ་ལ་བྱུགས་ན་བར་སྣང་ལ་འགྲོ་བར་འགྱུར་རོ།།<line/>
དང་པོའི་བུད་མེད་ཀྱི་རྡུལ་དང༌། སི་ཧཱ་དང༌། ཆུ་དྲོན་གཅིག་ཏུ་བྱས་ནས་སྔར་གསུངས་པའི་སྔགས་ཀྱིས་ཡིད་སྤྲོ་བས་སྦྱངས་པར་གྱུར་ན་དངོས་གྲུབ་ཏུ་འགྱུར་བ་ནི་མཚན་མོ་<line/>
ཀུན་ལ་རིམ་པ་བཞིན་དུ་ཆགས་པར་འགྱུར་རོ། །སྨན་པཎྜི་ཀོ་ལ་ཀ་དང༌། ལྒ་དང༌། ཨ་རུ་ར་དང༌། བ་ལ་ཏ་ཀི་དང་མཉམ་པར་བསྲེས་ནས་རྐང་པ་གཉིས་ལ་བྱུགས་ན་བར་སྣང་ལ་<line/>
</page>
<page index="49" id="329A">༄༅། །འགྲོ་བར་འགྱུར་རོ། །གལ་ཏེ་མ་གྲུབ་ན་དེ་ཡིས་མཚམས་མེད་པ་ལྔའི་ལས་བྱས་པར་འགྱུར་བའོ། །ཇི་ལྟར་མར་དང་དེ་བཞིན་ནོ། །མེ་ཏོག་ཉི་ཤུ་རྩ་ལྔའམ།<line/>
ཀུནདའི་མེ་ཏོག་དང་ཚིལ་ཆེན་བསྲེས་ནས་སྦྱིན་སྲེག་བྱ་བ་ནི། ཨོཾ་དྷ་མུ་དྷ་མུ་ཀྵ་མུ་ཀྵ་སྭཱཧཱ། དེ་ནས་སྔགས་འདི་ཉིད་དང༌། ཀླུ་འདུལ་བའི་མེ་ཏོག་དང༌། མི་སྐམ་པའི་མེ་ཏོག་<line/>
དང༑ བ་སེར་སྐྱའི་ཞག་དང༌། མིའི་ཞག་དང་མཉེས་ནས་རྐང་པ་ལ་བྱུགས་ན། དེའང་མེ་ཏོག་རེ་རེའམ། ཐམས་ཅད་ཀྱིས་བར་སྣང་ལ་འགྲོ་བར་འགྱུར་རོ། །ཨོཾ་མ་ནི་དྷཱ་རི་<line/>
ཎི་མཧཱ་ཀཱ་ལི་ནི་ཁ་ཁ་ཁཱ་ཧི་ཁཱ་ཧི། ཧ་ན་ཧ་ན། གྷཱ་ཏ་ཡ་གྷཱ་ཏ་ཡ། ཙ་ལ་ཙ་ལ། ཧཱུཾ་ཧྲཱིཿཧྲཱིཿ་ཧཿ་སྔགས་འདི་ལན་བརྒྱ་བཟླས་པ་དང་ལྡན་པས། སྨན་ཤི་ལ་པ་ཏཀ་རྐང་པ་<line/>
ལ་བྱུགས་ན་བར་སྣང་ལ་འགྲོ་བར་འགྱུར་རོ། །ས་བླ་རུ་འགྲོ་བར་འདོད་པའི་མིག་སྨན་པ་ལ་ཀིའི་རྩ་བ་དང༌། བེ་ལང་གི་ལྕེའི་རྩ་བ་དང༌། སྨན་ཀུན་སུ་མ་དང༌། ཨ་རུ་རའི་རྩ་བ་<line/>
དང༌། ཡུང་བ་དང་འདི་རྣམས་སུམ་འགྱུར་དུ་བྱས་ནས་གླང་པོ་ཆེའི་ཆང་དང་ལྷན་ཅིག་རྡོ་རྗེ་ཀྱོང་སེར་པོར་རབ་ཏུ་མཉེས་ནས་སྦྲང་དང་ལྷན་ཅིག་རྐང་པ་ལ་བྱུགས་ན་<line/>
ངེས་པར་ས་བླ་ལ་འཕྱོ་བར་འགྱུར་རོ། །དེ་ནས་ལྷ་མོས་གསོལ་པ། །སྦྱོར་བ་ལྔ་ཇི་ལྟར་འགྱུར་བ་རབ་ཏུ་བཤད་དུ་གསོལ། ད་ནི་ཡང་དག་པར་རབ་ཏུ་སྦྱིན་པས་འགྲུབ་པ།<line/>
</page>
<page index="50" id="329B">དང་པོ་ལ་སྨན་སེ་བྷིའི་ཁུ་བ་བླངས་ནས་ཉི་མ་གཉིས་པ་དང༌། གསུམ་པ་ལ་བ་རུའི་ཆུ་དང༌། བཞི་པ་ལ་ས་ཧོར་གྱི་འབྲས་བུ་ལྔ་དང༌། ལྔ་པ་ཤིང་བ་ཏའི་འདབ་མ་རྣམས་ལ་རིའི་<line/>
ཆུས་བླུགས་ལ་ཉི་མ་ལྔ་བཞག་ལ་མ་ཧེའི་འོ་མ་ལ་ཉི་མ་ལྔ་སྦང༌། རྔ་མོའི་ཆུ་ལ་ཉི་མ་ལྔ་སྦང༌། དེ་རྡོ་ཀྱོང་སེར་པོར་སི་སི་རི་དང་བཏགས་ཏེ་དངུལ་ཆུ་དང་གཉིས་སྦྱར་ནས་དེའི་<line/>
རྗེས་ལ་མཆོད་སྦྱིན་གྱི་ཤིང་དང་ལྷན་ཅིག་ཏུ་རིལ་བུ་བྱས་ནས་ཉ་ཕྱིས་ཀྱི་ནང་དུ་རང་གི་ཁུ་བ་དང་གཉིས་མཉེས་ནས་རྐང་པ་ལ་བྱུགས་ན་ངེས་པར་བར་སྣང་ལ་འགྲོ་བར་<line/>
འགྱུར་རོ། །ཟླ་འཛིན་གྱི་ཆུ་དང་སྨན་ནཱ་ག་དྷ་མ་ན་དང༌། ཕ་ནི་ཀི་ར་ནའི་འདབ་མ་གཉིས་ཤི་ལ་པཏྟའི་ཁུ་བ་དང༌། སུ་གནྡྷ་ཏི་ཀ་ཏ་ཆེན་པོ་དང༌། སྒྲ་སྙན་གྱི་སྨན་དང༌། ཧྲི་རན་<line/>
ནྱ་པ་རི་ག་དང༌། སུ་ག་ཏྲ་མུ་ཏྲ་མུ་ཁི་འདི་རྣམས་ཐམས་ཅད་གཅིག་ཏུ་བསྡུས་ནས་ཡུངས་ཀར་གྱི་མར་ལ་སྦགས་ཏེ། ཡན་ལག་ཐམས་ཅད་ལ་བྱུགས་ན་ཐུན་ཚོད་གཅིག་<line/>
ལ་བར་སྣང་ལ་འགྲོ་བར་འགྱུར་རོ། །གལ་ཏེ་ཟླ་བ་གཟས་ཟིན་པའི་དུས་སུ་མ་གྲུབ་ན་རྒྱལ་གྱི་ལ་བའི་དཀར་པོའི་ཕྱོགས་ཀྱི་ཚེས་ལྔ་ལ་བྱི་ལ་ནག་པོའི་མཁྲིས་པ་བླངས་<line/>
ནས་དེའི་རྗེས་ལ་ཚེས་བདུན་ལ་རྨ་བྱའི་མཁྲིས་པ་དང༌། ཟླ་བ་དང༌། ལུག་གི་ཁྲག་དང་བཅས་པས་རྐང་པ་གཉིས་ཀྱིས་མཐེ་བོང་ལ་བྱུགས་ན་ཐུན་གཅིག་གིས་བར་སྣང་<line/>
</page>
<page index="51" id="330A">༄༅། །ལ་འགྲོ་བར་འགྱུར་རོ། །གལ་ཏེ་མ་གྱུར་ན་སྒོམ་དོན་དུ་གཉེར་བའི་སྐྱེས་བུས་དེ་ནས་ཆོས་ཐམས་ཅད་ཉམས་པར་བྱས་པའོ། །བདག་ཉིད་ཀྱིས་<line/>
སྨྲས་པ་བསླུས་པའོ། །སྨན་སོ་ཀ་རིའི་རྩ་བ་དང༌། སྨན་སོ་བ་ད་ལི་བླངས་ནས་བ་ལང་གི་ཤ་དང་བཏགས་ནས་རྐང་པ་ལ་བྱུགས་ན་དེ་ནས་སུ་ར་སི་རི་ཡིས་བཀྲུས་ན་ངེས་<line/>
པར་བར་སྣང་ལ་འགྲོ་བར་འགྱུར་རོ། །སྨན་ན་མ་ས་དང༌། དབུ་རྩ་བ་དང༌། ས་ཤ་མ་རན་དང༌། སུ་ཀ་ཏ་དང༌། ཨེ་རན་ཏ་དང༌། ས་ཐོ་ཏ་ཀ་རྣམས་ལྕགས་གསུམ་དང༌། ཨིན་<line/>
ད་རོ་དང༌། དཔལ་འབྲས་ཀྱི་ས་བོན་དང༌། བ་ཏ་བའི་ས་བོན་དང༌། ནི་མ་པའི་ས་བོན་དང༌། ས་ཏ་ནིའི་རྩ་བ་དང༌། ལོ་མ་དང༌། དེ་རྣམས་གཅིག་ཏུ་བཏགས་ནས་རྐང་པ་ལ་བྱུགས་<line/>
ན་བར་སྣང་ལ་འགྲོ་བར་འགྱུར་རོ། །གལ་ཏེ་མ་གྲུབ་ན་སྒྲུབ་པ་པོས་མཚམས་མེད་པ་ལྔའི་ལས་བྱས་པར་འགྱུར་རོ། །ཁྱོད་ཀྱིས་ཆོས་ཐམས་ཅད་རྒྱུད་ལ་ཆགས་པ་ཉམས་<line/>
བར་བྱས་པས་སོ། །དེའི་ཚེ་ང་ཡིས་བརྫུན་སྨྲས་ཤིང་བསླུས་པར་འགྱུར་བའོ། །དེ་ནས་ཡང་རིའི་རྩེ་ལ་རབ་ཏུ་གནས་ཏེ། ལྷ་མོའི་སྔགས་ལན་བདུན་བརྗོད་དོ། །ལྡོང་རོས་ཀྱི་<line/>
ཕྱེ་མ་དང༌། ཀེ་ན་དུའི་ལོ་མ་དང༌། ཛཱ་ཏིའི་ལོ་མ་དང༌། ས་བོན་རབ་ཏུ་མཉེས་ཏེ་བཀྲུས་ནས་འདི་རྣམས་ཀྱིས་རྐང་པ་ལ་བྱུགས་ན་བར་སྣང་ལ་འགྲོ་བར་འགྱུར་རོ། །དེ་ནས་<line/>
</page>
<page index="52" id="330B">ཡང་རྩ་བ་བདུན་པའི་ཁུ་བ་དང༌། ཟླ་བའི་ཆུའི་འགུ་ཡི་ཀ་རྐང་པ་ལ་བྱུགས་ན་ངེས་པར་བར་སྣང་ལ་འགྲོ་བར་འགྱུར་རོ། །གང་དེ་ཁོ་ན་ཉིད་ཤེས་པའི་མི་དེ་དང་དེའི་རྒྱུ་ཉེ་བར་མཚུངས་<line/>
པ་ལ་དངོས་གྲུབ་སྣ་ཚོགས་མཆོག་ཏུ་སྟེར་བ་འདི་བྲིས་པའོ། །སྐྱེས་བུ་དེ་ཉིད་གླུ་སྣ་ཚོགས་ཀྱིས་རབ་ཏུ་བརྒྱན་པས་སོ། །འདི་ནི་དང་ལ་ནག་པོ་ཆེན་པོའི་རྒྱུད་ལས། རྐང་བྱུག་<line/>
གི་ལེའུ་སྟེ་བཅུ་པའོ།། །།དེ་ནས་ཆོས་ཐམས་ཅད་ཀྱི་མཐུ་བཤད་པར་བྱ་སྟེ། ལྷ་མོས་གསོལ་བ། ཆོས་ཐམས་ཅད་ནི་ནམ་མཁའ་བཞིན་ན་དེ་ཉིད་དེ་ལྟར་རྒྱ་མཚོ་<line/>
ལ་བྱའི་རྒྱལ་པོ་དང་པ་སྤྱོད་པ་བཞིན་སྐྱེའམ། དངོས་གྲུབ་གང་གི་རང་བཞིན་རང་གི་ལྷའི་གཟུགས་ཀྱིས་གནས་པས་སམ། བཅོམ་ལྡན་འདས་ཀྱིས་བཀའ་སྩལ་པ། ཀྱེ༑ ལྷ་མོ།།<line/>
གཞན་དུ་ན་སྐད་ཅིག་ཙམ་སེམས་ཡོད་པ་དང༌། སེམས་མེད་པར་གནས་པས་དངོས་གྲུབ་དཀར་པོ་འདོད་པ་རྣམས་ལ། འོད་ཟེར་དཀར་པོ་དང་ལྡན་པས་དྲི་མ་མེད་པའི་དངོས་<line/>
གྲུབ་འདོད་པ་སྟེར་བས་ཉི་མ་དང་པོ་ལ་གོམས་ཤིང་གོམས་པའི་དུས་སུ་ཡང་དང༌། ཡང་དུ་གནས་པས་བརྟན་པར་བྱ་སྟེ། ཇི་ལྟར་བདེ་བའི་དོན་དུའོ། །ལྷ་མོས་གསོལ་པ། ཀྱེ༑ བཅོམ་<line/>
ལྡན་འདས། སྐད་ཅིག་གིས་སེམས་ཡོད་པར་ཡོངས་སུ་འཁྲུལ་པའི་མི་ཡིས་དེ་ལྟར་རིགས་ལྔ་ལ་སོགས་པ་ལ་སྤྱད་པས་འགྲུབ་པར་ཇི་ལྟར་རིགས། ཁམས་རྣམས་བསྲུན་<line/>
</page>
<page index="53" id="331A">༄༅། །བ་ནི་སྔགས་གཅིག་གིས་ཇི་ལྟར་རིགས། འདིས་ནི་དངོས་གྲུབ་ཆེན་པོ་མཐར་ཐུག་པ་དངོས་གྲུབ་ཀྱི་འབྲས་བུ་ཡོངས་སུ་འགྲུབ་པར་འགྱུར་རམ། བཅོམ་ལྡན་<line/>
འདས་ཀྱིས་བཀའ་སྩལ་པ། ཀྱེ། ལྷ་མོ། གང་ཁྱོད་ཀྱིས་སྨྲས་པ་ལ་དགོས་བ་ཅི་ཡོད། དངོས་གྲུབ་ཐམས་ཅད་ངེས་པར་གྱུར་པ་སྒོམ་པ་ཆེན་པོ་གོམ་པ་ནི་རྐང་མགྱོགས་སོ། །སྦྱོར་<line/>
བ་ཆེན་པོ་འདུས་པ་ནི་རིལ་བུའོ། །དམ་ཚིག་གི་ཆོས་ཀྱི་མཚན་ཉིད་ནི་མིག་སྨན་ནོ། །མཆོག་གི་གནས་ཡང་དག་སྦྱོར་བ་ནི་རལ་གྲིའོ། །ཇི་སྲིད་རྟོག་པ་མེད་པའི་བར་དང༌། ཡོད་པར་<line/>
སྨྲ་བ་མཆོག་ཏུ་ཞི་བ་མ་ཡིན་ཏེ། དེས་ན་འཁྲུལ་པའོ། །དྲི་མ་མེད་པའི་སྔགས་ཀྱིས་ངེས་པར་དངོས་གྲུབ་ཏུ་འགྱུར་རོ། །མཆོག་ཏུ་དགའ་བའི་གོ་འཕང་བཅུད་ཀྱི་དངོས་གྲུབ་<line/>
མིས་དོན་དུ་གཉེར་བས། ལྷག་མ་མཁའ་སྤྱོད་དང༌། ས་སྤྱོད་ལ་སོགས་པར་ཡང་འགྱུར་བས་སོ། །ཚེ་རིང་པོའང་རབ་ཏུ་འགྲུབ་པའོ། །ལེའུ་འདིའི་སྒོམ་པ་དོན་དུ་གཉེར་བས་<line/>
རྒྱལ་པོར་འགྱུར་རོ། །རྩ་རྣམས་ཐམས་ཅད་ཀྱི་ནང་ནས་ནི་རྒྱལ་པོ་ཨ་པ་དྷཱུ་ཏཱིའི་རྩའོ། །ལྷ་མོས་གསོལ་པ། ཀྱེ། བཅོམ་ལྡན་འདས། ཐམས་ཅད་ཟོས་ནས་དེ་ཁོ་ན་ཉིད་ཀྱི་རྗེས་<line/>
སུ་འབྲངས་ནས་ཉེ་བར་དམིགས་པས་ཇི་ལྟར་དངོས་གྲུབ་ཐོབ། བཅོམ་ལྡན་འདས་ཀྱིས་བཀའ་སྩལ་པ། ལྷ་མོ། གཉིས་ཀ་ལ་མཉམ་པར་འདུས་པ་ལས་ཇི་ལྟ་བའི་བདེ་བ་ཐོབ་པའི་<line/>
</page>
<page index="54" id="331B">རྒྱུ་ཉེ་བར་བསྟན་པའོ། །དབང་པོ་གཉིས་མཉམ་པར་སྦྱོར་བའི་ཀུན་ཏུ་རུ་ལས་ཀུན་ཏུ་རུ་མཚོན་པ་ལས་གཞན་དུ་ནི་མ་ཡིན་ནོ། །གང་གི་སེམས་མཉམ་པར་གཞག་པ་ལས་དེ་ལ་བདེ་བ་སྟེར་<line/>
བར་འགྱུར་རོ། །ཕྱག་བཅུ་དྲུག་པ་ལ་གོམས་པས་དབང་བསྐུར་བ་མཚོན་པའི་རྣལ་འབྱོར་པ་དེས་རྒྱུད་ཀྱི་རྒྱལ་པོ་བྲི་བར་བྱ་བ་དང༌། རིགས་ལྔ་ལ་ཆགས་པ་དང་ལྡན་པས་སོ། །ཇི་ལྟར་<line/>
བརྗོད་པ་རྣམས་ལ་ཐེ་ཚོམ་བྱས་ན་མགོ་ཨརྫ་ཀའི་དོག་པ་བཞིན་གྱེས་པ་འབྱུང་བ་དང༌། ནད་མང་བ་དང༌། ཚེ་ཐུང་བ་དང༌། མི་མཐོང་བར་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་<line/>
རྒྱལ་པོ་ལས། ལྷ་མོ་མཐུ་ཡིས་བརྒྱན་པའི་ལེའུ་སྟེ་བཅུ་གཅིག་པའོ།། །།དེ་ནས་ཡང་འདི་ཉིད་དུ་མིག་སྨན་གྱི་ལེའུ་བཤད་པར་བྱ་སྟེ། མིག་སྨན་ནི་རྡོ་རྗེ་དང༌། པདྨ་མཉམ་<line/>
པར་སྦྱོར་བ་ལས་རོ་གཅིག་པར་བརྗོད་པའོ། །ཕྱི་རོལ་གྱི་མིག་སྨན་ནི་མཁའ་སྤྱོད་ཀྱི་བྱ་རྒོད་བཞིན་ནོ། །ནག་པོའི་བརྒྱད་ལ་བྱི་བའི་རུས་པ་ཡང་དག་པར་བཟུང་ནས། མ་ལི་ཀའི་<line/>
སྣོད་དུ་གཟའ་ཉི་མ་ལ་ཨ་ས་མི་ནི་བྱས་ནས་དར་ལི་ལ་སྡོང་བུ་བྱས་ཏེ། དེའི་རྗེས་སུ་ཁྱིའི་ཞག་དང༌། བྲམ་ཟེའི་ཐོད་པར་མིག་སྨན་ཕབ་ནས་མིག་གཉིས་ལ་བསྐུས་ན་ཕོ་རོག་གི་<line/>
མིག་བཞིན་ནམ་མཁའ་ལ་རྒྱུ་བའོ། །དེ་ནས་ཡང་ལྕགས་ཀྱུ་མཆོག་གིས་རིལ་བུ་གཉིས་བྱས་ཏེ་རབ་ཏུ་བཟུང་ནས་གཟའ་མིག་དམར་ལ་ཟོས་ནས་གླང་ནག་པོ་བཟུང་ནས་གང་<line/>
</page>
<page index="55" id="332A">༄༅། །བཞག་པ་དེ་ལ་ཇི་སྲིད་དུ་བསྣན་ནས་གླང་སྐད་ཕྱུང་བ་དང༌། དེ་ནས་བདག་ཉིད་ཞོན་ནས་བཟའ་བ་ཟོས་ནའང་ཐོ་རངས་ཀྱི་དུས་སུ་ཕྱག་བཅུ་དྲུག་པའི་སྔགས་<line/>
ལན་བདུན་བཟླས་ནས་མིག་ལ་བྱུགས་ན་གླང་ལས་རྣམ་པར་གྲོལ་ནས་ངེས་པར་ནམ་མཁའ་ལ་འགྲོ་བར་འགྱུར་རོ། །རིགས་ལ་ཡང་དག་པར་གནས་པ། ནག་པོའི་ཕྱོགས་ཀྱི་<line/>
བཅུ་བཞི་ལ་རིམ་པས་དྲི་ཕུ་གནྡྷ། ནཱ་ག་ར་ག་ཏ་དང༌། གུར་གུམ་དང༌། གླ་རྩི་དང༌། ཙནྡན་དང༌། ཙམ་བུ་ལི་ཀ་དང༌། སི་ཧཱ་ཀའི་བར་ཐམས་ཅད་རྡོ་གཏུན་གྱི་སྟེང་དུ་མཉེས་ནས་<line/>
རིལ་བུ་བྱས་ཏེ་སྦྲང་རྩི་དང་བཅས་པས་མིག་སྨན་བྱས་ན། སྤྲིན་བཞིན་དུ་ཐམས་ཅད་འཁོར་བར་འགྱུར་རོ། །དེ་ནས་ཡང་དག་པར་བཤད་པར་བྱ་སྟེ། རྣལ་འབྱོར་པའི་སྙིང་<line/>
ག་དང༌། མགྲིན་པའི་རྣལ་འབྱོར་པའི་ངོ་མཚར་བ་ནག་པོ་ཆེན་པོ་ལ་གུས་པ་གང་རྣལ་འབྱོར་པ་སྣ་རིང་བར་ངེས་པ་དེ་མིག་སྨན་ནོ། །ཐ་མ་དང༌། འབྲིང་གི་སེམས་ཅན་<line/>
འདི་ནི་དེའི་དངོས་གྲུབ་མཆོག་ཏུ་འགྱུར་རོ། །ལྷ་མོས་གསོལ་པ། སྨན་ཤ་བ་རིའི་རྩ་བ་དང་སྦྲང་བུ་བཏགས་ཏེ་སྦྱར་ནས་མིག་གཉིས་ལ་བསྐུས་ན་དངོས་གྲུབ་འགྲུབ་པར་<line/>
འགྱུར་བ་ནི་སྒྲིན་བཞིན་དུ་ནམ་མཁའ་ལ་འཕྱོ་ཞིང་ཇི་ལྟ་བ་བཞིན་བསྐྱོད་པར་འགྱུར་རོ། །དེ་ནས་གཟའ་པ་བ་སངས་ལ་སྨྱོ་བྱེད་ཀྱི་རྩ་བ་བླངས་ལ་གཟའ་སྤེན་པ་ལ་སྨན་<line/>
</page>
<page index="56" id="332B">ཉི་དགའ་བླངས་པ་དང༌། གཟའ་ཉི་མ་ལ་ཛ་ཡན་ཏིའི་རྩ་བ་བླངས་པ་དང༌། གཟའ་ཟླ་བ་ལ་བྱི་ལ་ནག་པོའི་མཁྲིས་པ་བླངས་པ་རྡོ་ཀྱོང་སེར་པོ་རུ་སྦྲང་དང་ལྷན་ཅིག་ཏུ་རབ་ཏུ་མཉེས་ལ། མིག་གི་མིག་<line/>
སྨན་དུ་འགྱུར་བ་ནི་སྦྲིན་བཞིན་དུ་འཁྲོ་བར་འགྱུར་རོ། །རྡོ་ཁ་དོག་གཅིག་པའི་སྟེང་དུ་ཛ་ཡ་རའི་འབྲས་བུའི་ནང་བཅུད་དང་སྨན་ཉི་འཁོར་དང༌། དཔལ་འབྲས་ཀྱི་མེ་ཏོག་དང༌། ལྕམ་པ་<line/>
དང༌། ཅོད་པན་ཅན་གྱི་མཁྲིས་པ་དང༌། སྦྲང་རྩི་རྣམས་རབ་ཏུ་མཉེས་པའི་མིག་སྨན་མིག་གཉིས་ལ་བྱས་ན་མི་བྱ་རྒོད་བཞིན་དུ་ལྡིང་བར་འགྱུར་རོ། །དེ་ཡང་ལྷ་མོ་རྐང་མགྱོགས་<line/>
ཀྱི་དངོས་གྲུབ་བཞིན་ནོ། །འདི་ལྟར་ཡང་འདི་ནི་དངོས་གྲུབ་སླ་བའོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། མིག་སྨན་གྱི་ལེའུ་སྟེ་བཅུ་གཉིས་པའོ།། །།དེ་ནས་<line/>
ཡང་བཅོམ་ལྡན་འདས་ཀྱིས་གསུངས་པ། འཛམ་བུའི་གླིང་པ་ཇི་ལྟར་མཆོག་ཏུ་བདེ་བ་གང་འདོད་པ་ལ་བཅུད་ཀྱི་ལེན་རབ་ཏུ་བཤད་པར་བྱའོ། །གང་གི་སེམས་ཅན་རྣམས་གྲོལ་བར་<line/>
འགྱུར་བ། བཅུད་ཀྱི་ནུས་པ་ཆེན་པོ་གསོལ་བའི་བཅུད་བསྟེན་པར་བྱ་སྟེ། སྤས་པ་རྣམས་རབ་ཏུ་གསལ་བའི་སྐད། དགོངས་པའི་སྐད་དང༌། སྐད་ངན་པ་དང༌། བརྡ་ཡིས་སོ། །མཆོག་ཏུ་དགའ་<line/>
བའི་དགའ་བ་ཆེན་པོ་ཕུན་སུམ་ཚོགས་པ་ཞེས་བྱའོ། །བཅུད་ཀྱི་རིག་པ་ཤེས་པའི་རྣལ་འབྱོར་པས་དེའི་ཡང་མཆོག་ཏུ་དཔག་ཏུ་མེད་པའི་སྟོབས་བསྐྱེད་པར་འགྱུར་རོ། །བཅུད་འདུས་པ་ཕུན་<line/>
</page>
<page index="57" id="333A">༄༅། །སུམ་ཚོགས་པའི་དུས་སུ་བཅུད་སྒོང་བར་ནུས་སོ། །ར་ས་ཞེས་པའི་ཡི་གེ་གཉིས་ནི་གཉིས་ལ་ཟུང་དུ་འཇུག་པའི་རིམ་པས་བླང་ངོ༌། །དང་པོར་བཅུད་རབ་ཏུ་བླུགས་<line/>
པ་ནི་རའི་འོ་མར་གྱུར་རོ། །དྷ་དུ་རའི་འདབ་མའི་ཁུ་བ་དང༌། སེན་ད་བ་དང༌། ལན་ཚྭ་དང༌། བ་ལང་གི་ལྕི་བའི་ཁུ་བ་རྣམས་ཀྱིས་དེ་བཞིན་བྱས་ལ་ཀརྨ་ར་གའི་ཁུ་བ་བླུགས་ལ་ཉི་མ་ལ་ཐུན་<line/>
ཚོད་གསུམ་དུ་བཞག་སྟེ། དེ་ནས་ནམ་མཁའི་ཆུ་དང༌། ཅུང་ཟིའི་ཆུས་བཀྲུས་ནས་མིའི་ཁྲག་དང༌། ཀ་རུ་ནའི་ཁུ་བ་བླུགས་ལ། དེ་ནས་གསེར་གྱི་ཕྱེ་མ་མན་ཆ་གཅིག་དང༌། དངུལ་ཆུ་མན་<line/>
ཆ་ཉི་ཤུ་རྩ་བཞི་དང༌། ཟླ་བ་གཅིག་ཏུ་སིམ་པའི་འདབ་མའི་ཁུ་བ་དང་སྟབས་གཅིག་ཏུ་བཞག་ནས་མཉེས་ཏེ་དེ་བཞིན་དུ་བཀྲུས་ནས་དེའི་རྗེས་ལ་སྡེ་ཚན་གཉིས་ཀྱི་དབུ་མའི་ཡི་གེ་<line/>
ཞེས་བྱ་བ་ནི་མིང་གི་ཡི་གེ་དང་པོར་བཞག་པའོ། །མཐའ་ཞེས་བྱ་བ་རབ་ཏུ་བསྟན་པ་ནི་སྡེ་ཚན་བཞི་པའི་དང་པོ་དང༌། དབྱངས་ཡིག་བཞི་པས་བརྒྱན་པ་དབུ་མར་རབ་ཏུ་བསྟན་པ་ནི་སྡེ་<line/>
ཚན་དྲུག་པའི་ཡི་གེ་དང་པོ་དང༌། འདིའི་ཡང་མཐའ་སྡེ་ཚན་བཞི་པའི་མཐའ་མའི་ཡི་གེའོ། །ཨས་སྔར་གྱིས་ཡི་གེ་གཉིས་བརྒྱན་པ། དེའི་མིང་ནི་ཤིང་ཛ་ཡན་ཏཱི་ཞེས་བྱ་བར་རབ་ཏུ་གྲགས་<line/>
པའོ། །དེའི་ལོ་མའི་ཁུ་བ་མེ་མདག་ལ་བསྲོས་ནས་མཁས་པས་ལྷང་ཚེར་བ་དཀར་པོའི་ཕྱེ་མ་མན་ཆ་གསུམ་དང་སྲང་གཅིག་དང་ངེས་པར་བྱས་ནས་བཞི་འགྱུར་དུ་བསྲེ་བར་བྱའོ། །རྣལ་<line/>
</page>
<page index="58" id="333B">འབྱོར་མཁས་པས་ཟླ་བ་གཅིག་ཏུ་བཙེ་ཞིང་ཉི་མ་རེ་རེ་བལྟ་བར་བྱའོ། །ལྷང་ཚེར་ཟངས་སུ་བླུགས་པར་བྱའོ། །གལ་ཏེ་གསེར་དུ་གྱུར་པ་ན་ངེས་པར་ཉི་མ་ཉི་ཤུ་རྩ་གཅིག་ཏུ་མི་ཡིས་བཟའ་བར་<line/>
བྱའོ། །ཟ་བའི་དུས་སུ་ལོ་མ་དང༌། སྐྱུར་པོ་དང༌། བུད་མེད་དང༌། ཉི་མ་རྣམས་བསྲུངས་ན་ཟས་གང་དུ་འདོད་པ་དེར་འགྲོ་བར་འགྱུར་རོ། །གཉེར་མ་དང་སྐྲ་དཀར་དག་ནས་ཚེ་ལོ་སྟོང་ཕྲག་ཏུ་འཚེའོ།།<line/>
ངན་པ་ཐམས་ཅད་སྤོང་བར་འགྱུར་རོ། །གཟུགས་དང་ལྡན་པར་འགྱུར་བ་དང༌། ཤིན་ཏུ་བློ་རྣོ་བར་འགྱུར་རོ། །ཞ་ཉེར་བླུགས་ན་དངུལ་དུ་འགྱུར་ཏེ། གོང་མ་ལྟར་རོ། །དེའི་དུས་ཀྱི་གཏོར་མའི་སྔགས་<line/>
བརྗོད་པ། ཨོཾ་བ་ལི་མ་ཎི་རཾ་ཧཱུཾ་ཛཿ་རཀྵ་ནི་རཀྵ་མི་རཀྵ་མི་ཁ་ཁ། གྷྲྀཧྞ་གྷྲྀཧྞ་བ་ལི། མྷཱ་བྷཱི་ཥ་ཎཾ། པྲ་སཱ་དྷ་ཡ་པྲ་སཱ་དྷ་ཡ། ཧུ་ལུ་ཧུ་ལུ་ཕཊ་སྭཱཧཱ། སྲན་མ་འཛབ་བུ་ཊི་དང༌། མིའི་ཤ་དང༌། ཆང་<line/>
དང༌། དྲི་དང༌། བདུག་པ་དང༌། ཕྲེང་བ་དང༌། མར་མེ་དང༌། ཕྱེ་མ་དང༌། གདུགས་དང༌། དྲིལ་བུ་དང༌། བ་དན་ལ་སོགས་པ་ཁྲག་དང༌། འབྲས་སཱ་ལུ་དང༌། ཉི་མ་རེ་རེ་ལ་ཕྱོགས་གསུམ་གསུམ་<line/>
དུ་གཏོར་མ་ཆེན་པོ་ཇི་སྲིད་དུ་ཉི་མ་བདུན་དུ་བརྩམ་པར་བྱའོ། །བཅུད་ཀྱི་ལས་དེའི་དུས་སུ་ཕྱག་བཅུ་དྲུག་པའི་སྔགས་བཟླས་པར་བྱའོ། །རིང་པོ་མ་ལོན་པར་ཐེ་ཚོམ་མེད་པར་འགྲུབ་པར་འགྱུར་<line/>
རོ༑ ༑དེ་ནས་ཡང་བཅུད་བླངས་ནས་གནུར་བར་བྱ་སྟེ་ཚི་མི་ལིའི་ལོ་མའི་ཁུ་བ་དང༌། ཡང་བ་ཀི་ཏའི་ལོ་མའི་ཁུ་བས་སོ། །དེ་ནས་ཡང་སྨན་ཨ་ལམ་བུ་བླུགས་ལ་དེ་ཉིད་རིམ་པ་འདིས་སྦྲུལ་གྱི་<line/>
</page>
<page index="59" id="334A">༄༅། །ལྕེ་དང༌། གོ་ར་ཀྵཾ་དུ་ལའི་འདབ་མ་དང༌། སྨན་ཉི་འཁོར་དང་གཅིག་ཏུ་བྱས་ནས་ལྷང་ཚེར་བ་ནག་པོ་དང༌། འདི་ཐམས་ཅད་བཏགས་ལ་སྟེང་འོག་གི་རིམ་<line/>
པས་ཀོང་བུ་ལེགས་པར་གཡོགས་ལ་ཐབ་ཁུང་གླང་པོ་ཆེའི་ལག་པ་ལྟ་བུ་རུ་བཅུག་ལ་སྣོད་དུ་སྲ་བར་གྱུར་པ་དང༌། ཞ་ཉེ་དཀར་པོ་སྲང་རེ་རེ་སྲ་བར་གྱུར་པ་མན་ཆ་རེ་རེ་ལ་བླུགས་ན་དངུལ་དུ་གྱུར་<line/>
པས་ན་འདི་ཐམས་ཅད་མཁས་པས་བཟའ་བར་བྱའོ། །བཅུད་བཟུང་ནས་བྱི་ལའི་མཁྲིས་པ་དང་སྦྱར་ནས་ཆུ་ཤིང་གི་ཁུ་བས་བཀྲུས་པ་དང༌། བཙག་དམར་པོའི་ཕྱེ་མ་དང༌། ཆུ་ཤིང་དང༌། ས་རྩི་<line/>
ཀའི་ཚྭ་དང༌། རོ་བསྲེགས་པའི་ཤུལ་གྱི་འདག་པ་དང༌། དེ་རྣམས་ཡོངས་སུ་མཉེས་ནས། དེ་ཡང་ཅེ་སྦྱང་གི་ཞག་དང༌། དེ་ནས་ཡང་སེ་འབྲས་ཀྱི་ཁུ་བས་ཕྱིས་བཀྲུས་ནས་དེའི་རྗེས་ལ་སྨན་<line/>
སི་སི་རི་དང༌། ཀན་ཛིའི་ནང་དུ་བཞག་ནས་ཉི་མ་རིང་བའི་དུས་སུ་ཐུན་དྲུག་ཏུ་བཞག་ནས་དེ་ནས་ཕྱུང་སྟེ་ཆུ་དྲོན་མོས་བཀྲུས་ནས་ཛམ་བྷི་རའི་ཁུ་བའི་ནང་དུ་ཉི་མ་གཉིས་བཞག་ནས་དེ་<line/>
ནས་ཚིལ་ཆེན་དང༌། དེའི་རྗེས་ལ་ནམ་མཁའི་ཅོང་ཟིའི་ཆུས་རབ་ཏུ་བཀྲུས་ནས་ཉི་མ་རིང་བའི་དུས་སུ་ཐུན་གཅིག་བཞག་ན། འདིས་ཀྱང་ལེགས་པར་བྱས་པ་ཤེས་སོ། །ད་ནི་ཞུགས་ཤིང་གི་<line/>
འདུ་བྱེད་ཅེས་བྱ་སྟེ། དཀར་པོ་དང༌། ནག་པོའི་གསེབ་ནས་འདབ་མ་གཅིག་པར་བྱས་ཏེ་ཀན་ཛི་ཀ་དང༌། མ་ཧེ་ཥའི་ཞོ་དང༌། རའི་འོ་མ་དང་སྟབས་གཅིག་ཏུ་ཉི་མ་གཅིག་ཏུ་བཞག་ནས། དེ་<line/>
</page>
<page index="60" id="334B">ནས་དེའི་ལྕི་བའི་ཁུ་བ་དང༌། གླང་པོ་ཆེའི་སྤངས་ཀྱི་ཁུ་བ་དང༌། ཀན་ཛི་རྣམས་ཀྱི་ནང་དུ་བཅུག་ནས་དེ་ཕྱུང་སྟེ་ཉ་རོ་ཧི་ཏའི་མཁྲིས་པ་དང༌། ཁྱིའི་མཁྲིས་པ་དང༌། ཉིན་ཞག་ལྔ་རབ་ཏུ་མཉེས་ནས་བསྐམས་པ་ལ་<line/>
ཀརྡོཉྫ་བླུགས་ཏེ་ཉིན་ཞག་གཅིག་བསྐམས་པ་འདི་ནི་མཁས་པས་ལྷང་ཚེར་བ་སྦྱངས་པར་བྱས་ཏེ། རྒྱུད་འདིར་གང་སྨྲས་པ་འདི་འགྲུབ་པར་འགྱུར་རོ། །འདུ་བྱེད་གཉིས་ཀྱི་རིག་པ་ལེགས་པར་<line/>
སྦྱངས་པས་ཐམས་ཅད་ཉེ་བར་འབྱོར་པ་ཡིས་དངུལ་སྲང་གཅིག་དང༌། ཞ་ཉེ་སྲང་བཞི་ཕྱེ་མར་བྱས་པ་དང་ཉིས་འགྱུར་གྱི་ལྷང་ཚེར་ཀོང་བུ་རུ་བླུགས་ཏེ་ཀ་ལི་ཀའི་རྩ་བའི་ཁུ་བ་བྱིན་ནས་བཟུང་སྟེ།<line/>
རྭ་ཛའི་ཁུ་བ་དང༌། ཛ་ཡན་ཏའི་འདབ་མའི་ཁུ་བ་དང༌། ཤུ་དག་རྣམས་ཟླ་བ་ཕྱེད་དུ་གཟགས་ནས་ཇི་སྲིད་རྡོག་པོར་གྱུར་གྱི་བར་དུའོ། །དེ་ནས་མེ་ལ་བསྲེགས་ལ་ཕྱེ་མ་བྱས་པ་མན་ཆ་གཅིག་<line/>
ཞ་ཉེ་སྲང་གཅིག་ལ་བཅུག་ན་དངུལ་དུ་འགྱུར་རོ། །བཅུད་འདུས་པ་སྔར་གྱི་དེ་ཉིད་བླངས་ནས་རྣལ་འབྱོར་པ་གང་གིས་ར་ཏི་རེ་རེ་ཙམ་ཟོས་ན་སྨྲས་པའི་རིམ་པས་ལུས་ཀྱི་དངོས་གྲུབ་འགྲུབ་པར་<line/>
འགྱུར་རོ། །ཀཱ་རུ་ཎའི་འདབ་མའི་ཁུ་པ་མར་ནག་ལ་ཟངས་ཀྱི་སྣོད་བཅོས་ནས་དེ་ལ་བཅུད་བྱུགས་ཏེ་ཐུན་གསུམ་ཉི་མ་ལ་བསྐམས་ལ་སིམ་པའི་འདབ་མའི་ཁུ་བ་དང་མཉེས་པ་དང༌། དེ་ནས་<line/>
བྲེ་དྲི་དང༌། ནའི་ཀེ་ལིའི་རྩ་བ་དང༌། སྨན་ལོ་མ་བཟང་པོ་ལ་འཁྲིལ་བ་དང༌། ནེ་ལེ་དང༌། མུད་ཀ་དང༌། ག་ག་ན་རྣམས་ཀོང་བུར་བླུགས་ལ་སྟེང་དང༌། འོག་འཇིམ་པས་བྱུགས་པ་གླང་པོ་ཆེའི་རྨིག་པ་ལྟ་བུའི་ས་<line/>
</page>
<page index="61" id="335A">༄༅། །དོང་དུ་བཙོས་ན་སྲ་བར་འགྱུར་རོ། །གལ་ཏེ་རྣལ་འབྱོར་པས་ཟོས་ན་ཞི་བ་དང་མཉམ་པར་འགྱུར་ཏེ། གཞན་དང་མཉམ་པ་མ་ཡིན་ནོ། །ཟླ་བ་གཅིག་གིས་<line/>
འགྲུབ་པར་འགྱུར་རོ། །གལ་ཏེ་མ་གྲུབ་པར་གྱུར་ན་བདག་ནག་པོ་ཆེན་པོ་མ་ཡིན་ནོ། །སྔར་གྱི་ཟངས་མན་ཆ་གཅིག་ལ་དེ་བཅུག་ན་ངེས་པར་གསེར་དུ་འགྱུར་རོ། །ལྷ་མོས་<line/>
གསོལ་པ། ཀྱེ༑ བཅོམ་ལྡན་འདས། ཉི་མ་གང་ལ་དངོས་གྲུབ་དང༌། བཅུད་དུ་འགྱུར། ཐེ་ཚོམ་མཆིས་ན། ཀྱེ༑ བཅོམ་ལྡན་འདས། ཁྱད་པར་དུ་རྟོགས་པ་ལྷ་མོ་ང་ཀ་ཀྐོ་ལ་<line/>
ལ་རྣམ་པར་ཆགས་ནས་ས་སྟེང་དུ་རབ་ཏུ་སྤྱོད་པར་འགྱུར་བས་བླངས་ན་ངེས་པར་བཅུད་ཀྱི་དངོས་གྲུབ་འགྲུབ་པར་འགྱུར་རམ། བཅོམ་ལྡན་འདས་ཀྱིས་བཀའ་སྩལ་པ།<line/>
ཀྱེ་ལྷ་མོ། གལ་ཏེ་ལྷ་མོ་བྱུང་བ་ཙམ་གྱིས་འབྱུང་བར་འགྱུར་ན་རྟག་ཏུ་ངེས་པ་ཤེས་པར་འགྱུར་བའོ། །ཇི་ལྟར་ནུས་པ་མེད་ན་ནད་མ་རུངས་པ་བཟློག་པར་མི་ནུས་པ་དང༌། རབ་<line/>
རིབ་དང༌། མཆིན་ནད་དང༌། རྐང་ནད་ལ་ཐུག་པ་བཟློག་པར་མི་ནུས་པས་མི་རྣམས་ཀྱིས་རྗེས་སུ་གནས་པས་དངོས་གྲུབ་བརྒྱད་ཀྱང་རྣམ་པར་བསམ་པར་བྱའོ། །འཁོར་བ་<line/>
མི་བཟད་པའི་རྒྱ་མཚོ་ཆེན་པོ་ལས་སྒྲོལ་པར་བྱེད་པ་དང༌། སྒྱུ་མར་ཡོངས་སུ་བཏགས་པས་དུ་མ་དང་བྲལ་བ་རབ་ཏུ་སྤྱོད་ན། སྔོན་དུ་བསགས་པའི་དངོས་པོ་ངན་པ་སྤངས་པས་<line/>
</page>
<page index="62" id="335B">ཚེགས་མེད་པར་ས་སྟེང་གི་དངོས་གྲུབ་སྣ་ཚོགས་འདིར་འགྲུབ་པར་འགྱུར་རོ། །འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ཆེན་པོ་ལས། དངུལ་ཆུའི་ལེའུ་སྟེ་བཅུ་གསུམ་<line/>
པའོ༑༑ ༑༑ལྷ་མོས་གསོལ་པ། ཇི་ལྟར་གསུངས་པ་དེ་ལྟར་བགེགས་རྣམས་ཀྱིས་གང་བ་ཇི་ལྟར་མནན། དང་པོར་རྣལ་འབྱོར་པ་མཁས་པས་ཐམས་ཅད་བསྒྲུབ་པར་<line/>
འགྱུར་རམ། དཀར་པོ་དང༌། ནག་པོ་དང་སྦྱར་བ་ནི་འདབ་མ་གཅིག་ཏུ་བྱས་ནས་ཀན་ཛི་དང་བཏགས་པས་ཡང་སྨན་ས་ནའི་ཁུ་བ་ལན་གཉིས་སུ་བགོས་པར་གྱུར་པས་དེ་ནས་པ་ལ་<line/>
ཤའི་འདབ་མའི་ཁུ་བ་དང༌། དེ་ནས་མེ་ཏོག་ཨོ་དྷ་དཀར་པོའི་ཁུ་བ་དང༌། དེ་ཡང་ལྕི་བའི་ཁུ་བ་དང༌། དེ་ནས་ཡང་ཉ་རོ་ཧི་ཏའི་མཁྲིས་པ་དང༌། ལན་དགུ་རུ་འདི་རྣམས་རྫོགས་པར་<line/>
སྨན་ཀ་རུ་ལི་དང༌། ཀ་རུ་ཎ་དང༌། གང་ཉི་མའི་མཐའ་རུ་གྱུར་པ་ན་ངེས་པར་དངོས་གྲུབ་འགྲུབ་པར་འགྱུར་རོ། །རྒྱ་མཚོ་དང༌། སྨྱོ་བྱེད་ཀྱི་ལོ་མའི་ཁུ་བ་དང༌། མི་བསྲེགས་པའི་ས་<line/>
དང༌། བ་བླ་དང༌། བ་ཤ་ཀ་དང་བསྲེས་ནས་དད་པ་ཅན་གྱིས་ཉི་མའི་འོད་ལ་བཞག་ནས་ཛ་བི་རའི་ཁུ་བ་དང༌། མཚན་མོ་གཅིག་ཏུ་དངུལ་ཆུས་བརླན་པའི་བསྡུས་པ་ཡང་ཡང་དེས་<line/>
ལྷན་ཅིག་ཏུ་བཞག་པ་གད་འདོད་པ་དེ་དགྲ་བར་འགྱུར་ཏེ་མཁས་པས་བྱ་བའོ། །གལ་ཏེ་བཅུད་རྩོམ་ཞིང་རྩོམ་པའི་དུས་སུ་བགེགས་གློ་བུར་དུ་འོང་བ་ནི་རྩོད་པ་བྱེད་ཅིང་སྐྲ་ཁམ་པ་དེ་<line/>
</page>
<page index="63" id="336A">༄༅། །བཞིན་དུ་ཁ་དོག་དཀར་པོ་གེགས་བྱེད་པའི་སྐྱེས་བུ་སྟེ། རྣམ་པར་འཇོམས་པ་དེའི་དུས་སུ་ཇི་ལྟར་ནུས་པས་གཏོར་མ་སྦྱིན་པར་བྱ་སྟེ། ཤ་དང༌། ཆང་དང༌།<line/>
མེ་ཏོག་དང༌། བདུག་པ་དང༌། དྲི་དང༌། ཕྲེང་བ་དང༌། ཁྱིམ་བྱའི་ཤ་དང༌། ཞིང་སྐྱོང་འོངས་པ་ལ་སྦྱིན་ནོ། །ནག་པོ་འོངས་ནའང་སྔོན་བཞིན་དུ་གཏོར་མ་སྦྱིན་པར་བྱ་བ་སྟེ། གནོད་སྦྱིན་<line/>
འོངས་པས་སོ། །གལ་ཏེ་བཅུད་གཟག་པ་ལ་ཉི་མ་བདུན་གྱི་བར་དུ་འོངས་ན་ཤེས་པར་བྱ་བ་ནི། ཨོཾ་ཡཀྵ་ཀཱི་ལི་ཀཱི་ལི་ནཱ་མ་ཕཊ་ཀཱ་ར་རཀྵ་རཀྵཱ་དི་སམ་བམ་དྷ། མུ་ཁཾ་བཱ་དྷ་ཧ་དཾ་<line/>
བནྡྷ་བནྡྷ་སརྦ། ཨཾ་གཾ་ཧཱུཾ་ཧཱུཾ་རཾ་ཧཱུཾ་ཕཊ་སྭཱཧཱ། སྔགས་འདིས་འོངས་པ་རྣམས་ལས་རང་བསྲུང་བར་བྱའོ། །རྣལ་འབྱོར་གང་གིས་ཤེས་ནས་དེའི་དུས་ཀྱི་བགེགས་བཅོམ་ན་དངོས་<line/>
གྲུབ་ངེས་པར་འགྲུབ་པར་འགྱུར་རོ། །རྩོམ་པའི་དུས་སུ་གནོད་སྦྱིན་མོ་གདོང་ཐུག་ཏུ་འོངས་པའམ། གློ་བུར་དུ་འོངས་པ་དེའང་བུད་མེད་ནག་མོ་ཅུང་ཞིག་མིག་དམར་བ་ངོ་ཤེས་<line/>
པ༑ བག་ཙམ་བོང་ཐུང་བ། སྨྲ་མཁས་པ། སྙན་པར་སྨྲ་བ། གོལ་སྟེར་བཞིན་པ། ཞེས་དང་བཅས་པ་དེ་ལ་དངོས་གྲུབ་ཀྱི་དོན་དུ་གཏོར་མ་སྦྱིན་པར་བྱའོ། །གང་རྣམ་པར་<line/>
འཇོག་པ་ཁ་དོག་སེར་སྐྱ་བོང་གེ་རིང་བ། རྗེ་ངར་ལ་སོགས་པའི་ཡན་ལག་རིང་བ་དང༌། ཤིན་ཏུ་གཟུགས་དང་ལྡན་པ། སྨིན་མ་བརྫེས་པ། ཁ་དོག་གཉིས་ཉེ་བར་མཚོན་པ།<line/>
</page>
<page index="64" id="336B">བཅུད་ཀྱི་བར་ཆད་བྱེད་ཅིང་འཇོམས་པ་སྟེ་རབ་གཏུམ་མའོ། །མཚན་མོ་མའི་གཟུགས་དང༌། སྲིང་མོའི་གཟུགས་དང༌། དེ་བཞིན་དུ་ཚ་མོ་དང༌། ཕའི་མ་དང༌། སྒྱུག་མོའམ། མཛའ་<line/>
མོ་ལ་སོགས་པ་དེ་ལྟ་བུའི་གཟུགས་བཟུང་ནས་བྱུང་ན། ཨོཾ་ཀ་ཏི་མེ་ཛཿཧཱུཾ་ཞེས་པས་བདག་བསྲུང་བར་བྱས་པ་དང༌། བཅུད་ལ་ཐོད་ལེ་ཀོར་གྱིས་ཕྱོགས་བདུན་མངོན་པར་སྔགས་<line/>
པར་བྱས་ཏེ་བསྣུན་ནས། ཅུང་ཟད་འདོད་པ་བརྗོད་པ་དང༌། ཤིན་ཏུ་ཡང་དག་པར་བལྟ་བར་དང་ལྡན་པས་རྨི་ལམ་བརྟག་སྟེ་བརྟེན་ན་བཅུད་ལེན་གྱི་དོན་ཡང་དག་པར་བྱེད་པས་དེ་<line/>
བླང་བའི་སྦྱོར་བ་བྱའོ། །མིན་དང་མ་བྱེད་ཅེས་པ་འབྱུང་པར་གྱུར་པ་ན་མི་འགྲུབ་པར་ཤེས་པར་བྱའོ། །དངུལ་དང་སྨན་པཎྜཱི་འབྲས་བུས་དངུལ་ཆུ་དང་གནུར་བ་སྲང་གཅིག་དང་<line/>
དེ་ལ་གསེར་དྲུག་ནམ་པ་གཅིག་བསྣུན་པ་རྡོ་བའི་སྣོད་དུ་བྱི་ལ་ནག་པོའི་མཁྲིས་པ་དང༌། དངུལ་ཆུ་རྣམས་བསྲེས་པ་ལ་ཕྱི་ནས་སིངས་པོ་བླུགས་སོ། །གསུམ་པ་ལ་མ་ཧེའི་གཅིན་<line/>
དང༌། བཞི་པ་ལ་མིའི་ཤ་དང༌། ལྔ་པ་ལ་སྐྱུ་རུ་ར་བྲེ་གང་མཉེས་པ་དང༌། དྲུག་པ་ལ་བྷ་ལ་ཏེ་ཀ་དང༌། བདུན་པ་ལ་འབྲས་བུ་གསུམ་མོ། །ཕྱི་ནས་མིའི་གཅིག་གྱིས་བཀྲུས་ནས་ཉི་<line/>
མ་ལ་སྨན་ཛཾ་བི་[?] རའི་ཁུ་བ་བླུགས་ལ་ཐུན་གཅིག་བཞག་སྟེ། དེ་ནས་བཏོན་ལ་སྨན་སིམ་བི་དང༌། བ་རུ་ཎ་དང༌། ཀཱ་ལིང་ཀ་དང༌། ཧི་མ་རང་ག་དང༌། ཙི་ཏྲ་ཀ་དང༌། མུད་ད་ག་རྣམས་ཀྱི་<line/>
</page>
<page index="65" id="337A">༄༅། །ཁུ་བ་ལ་དབྱུག་གུ་གཅིག་ཏུ་བཞག་ནས་སྨན་སིམ་བྷི་དང༌། ཛ་ཡན་ཏའི་ཁུ་བས་བཀྲུས་ལ་ཉི་མ་གསུམ་དུ་བསྐམ་སྟེ། ལྷང་ཚེར་དཀར་པོ་སྲང་བཞི་<line/>
སྔོན་དུ་བརྗོད་པ་ལྟར་སྦྱངས་པས་སོ། །ཟླ་བ་བཅུ་གཉིས་སུ་ཉི་མ་རེ་རེ་ལྷང་ཚེར་ངེས་པར་བྱའོ། །སྐྱུ་རུ་རའི་ཁུ་བ་དང༌། སྨན་སུ་དར་ཤ་ནའི་ལོ་མའི་ཁུ་བ་དག་གིས་ཟླ་བ་གཅིག་<line/>
ཏུ་གདུལ་ལ། །ཇི་སྲིད་གཡས་བསྐོར་དུ་བྱུང་ན་དངོས་གྲུབ་མཉམ་པ་མེད་པ་ལྷ་དང་ཚངས་པ་དག་གིས་བྱིན་པ་སྟེ། ཉི་མ་བཅོ་ལྔའི་བར་དུ་ར་ཏི་རེ་རེ་ཉིན་རེ་བཞིན་ཟོས་ན་<line/>
ལྕགས་བརྒྱད་ལ་རེག་པ་ཙམ་གྱིས་ངེས་པར་གསེར་དུ་འགྱུར་རོ། །དེའི་དུས་སུ་ཟླ་བ་དང༌། ཉི་མ་དག་ཤི་བར་གྱུར་ན་སྐད་ཅིག་དེ་ལ་དེ་གང་འདོད་པ་བྱེད་དོ། །གཞན་ཡང༌།<line/>
དཔུང་ཆེན་པོའི་གསེབ་ཏུ་བུད་མེད་དབང་དུ་བྱེད་དོ། །དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དངུལ་ཆུའི་སྒྲུབ་ཐབས་ཀྱི་ལེའུ་སྟེ་བཅུ་བཞི་པའོ།། །།<line/>
ལྷ་མོས་གསོལ་པ། ཀྱེ༑ བཅོམ་ལྡན་འདས། མི་རྣམས་གནས་གང་དང༌། གང་དུ་འགྲོ་ཞིང་སྐྱེ། མདའ་བདག་དང༌། རྣལ་འབྱོར་མ་རྣམས་འཆི་བ་དང༌། མི་འཆི་བ་དང༌། གནས་<line/>
པ་ད་རྣམས་ཀྱི་གནས་ཇི་ལྟར་ལགས་གསུངས་ཤིག །བཅོམ་ལྡན་འདས་ཀྱིས་བཀའ་སྩལ་པ། རི་རབ་ཀྱི་བྱང་ཕྱོགས་ན་གྲོང་ཁྱེར་བཱ་ལ་བྷན་ཛ་བྱ་བ་དེ་ན། ཀླུའི་རྒྱལ་པོ་<line/>
</page>
<page index="66" id="337B">བུ་ག་བོ་ག་དྷི་ག་ཞེས་པ་འབྱུང་སྟེ། ཕྱག་རྒྱ་ཆེན་པོའི་དངོས་གྲུབ་ཐོབ་བོ། །དེའི་བུ་རིགས་རྒྱུད་སྟོང་གི་བར་དུ་གྲོང་ཁྱེར་ཀླུའི་གདུང་རྒྱུད་དུ་འགྱུར་ཏེ། རྗེ་བཙུན་འཇམ་དཔལ་གྱི་སྙིང་པོ་<line/>
སྟོང་ཕྲག་བྱེ་བ་གཅིག་ཏུ་བཟླས་པ་དང༌། ང་སྐྱེ་བ་བརྒྱུད་ནས་ཐང་ཤིང་གི་ལོ་མ་ཙམ་གྱི་དངོས་གྲུབ་ཐོབ་བོ། །དེ་ནས་གྲོང་ཁྱེར་དེ་རྒྱ་མཚོས་ནུབ་ནས་འགྲོའོ། །ཡང་གླིང་བ་རེ་ཀ་ཞེས་<line/>
བྱ་བ་རུ་གྱུར་ནས་དེ་རུ་སྐྱེ་བ་སྟེ། མིང་ནི་ཎ་ཌ་ཎ་དྲ་ཞེས་པ་དང་ལྡན་པ་ལྷ་མ་ཡིན་གྱི་རྒྱལ་པོ་འབྱུང་ངོ༌། །ཕྱི་ནས་སྐྱེས་བུ་བདུན་གྱི་བར་དུ་གར་དྷ་བ་ཞེས་པའི་མིང་ཅན་གྱི་སྲིན་པོར་<line/>
སྐྱེས་ཏེ། ལོ་འབུམ་ཕྲག་ཉི་ཤུའི་བར་དུའོ། །དེ་ནས་འཕགས་པ་སྤྱན་རས་གཟིགས་དབང་ཕྱུག་ལ་འཇུག་པ་དེ་དང༌། དེ་ལ་གང་དང༌། གང་གི་གཟུགས་ཀྱིས་ཆོས་སྟོན་ཏེ། དེའི་གཟུགས་<line/>
ཐམས་ཅད་ལ་འཇུག་པ་ཞེས་བསྟན་ཏེ། དེའི་བྱང་དུ་གླིང་ཨུད་ཏ་ར་ཨཾ་ཀུ་ར་ཞེས་པ་དམ་ཚིག་དང༌། སྒོམ་པ་ཡོངས་སུ་ཤེས་པའི་ནུས་པས་བ་རི་ཀི་ཏ་བར་ཏ་ནའི་དུས་འབྱུང་སྟེ། ལོ་བྱེ་<line/>
བ་ཕྲག་བཅུ་གཅིག་དང༌། ཁྲི་ཕྲག་ཉི་ཤུ་རྩ་བདུན་གྱིས་རྫོགས་སོ། །དེ་ན་ཀི་ཏ་ནན་དའི་དུས་འབྱུང་སྟེ། དུས་ཚིགས་སུ་དུང་ཕྱུར་ཕྲག་བཅུ་དང༌། འབུམ་ཕྲག་བདུན་ཅུ་རྩ་གཅིག་དང༌།<line/>
སྟོང་ཕྲག་བཅུ་གཉིས་དང༌། བརྒྱ་རྩ་གཅིག་སོང་བ་དང༌། བ་བླ་བརྒྱ་ཕྲག་ལྔ་བཅུ་རྩ་གཅིག་དང༌། བཞི་ཡིས་ལྷག་པའི་འབུམ་ཕྲག་བཞི་སྟེ། འདི་རྣམས་ལ་ཨུ་ཏ་ར་ཨཾ་ཀུ་ར་ཞེས་<line/>
</page>
<page index="67" id="338A">༄༅། །པར་ཡོངས་སུ་བསྒྲགས་སོ། །ཡང་རི་རབ་ཀྱི་ལྷོ་ཕྱོགས་ལང་ཀ་ལ་ཐུག་པ་ན་རི་བ་ཧུ་ར་ཞེས་པ་འབྱུང་སྟེ། དེ་ན་སྲིན་པོའི་ཚོགས་ཉི་མ་དང༌། ཟླ་བ་ཇི་སྲིད་གནས་<line/>
ཀྱི་བར་དུ་འབྱུང་ངོ༌། །དེའི་ལྷོ་ཕྱོགས་ན་གྲོང་ཁྱེར་ས་མོ་རི་ཞེས་པ་འབྱུང་སྟེ། དེའི་རྒྱལ་པོ་ར་ས་ན་ཞེས་བྱའོ། །དེའི་ལྷོ་ཕྱོགས་ན་གྲོང་ཁྱེར་ཀཱ་མ་རཱུ་པ་ཞེས་པ་རུ་དེ་རུ་རྒྱལ་པོ་མཚན་<line/>
ཉིད་བདུན་པ་ཞེས་པ་འབྱུང་ངོ༌། །རྒྱལ་པོ་འབྱུང་བའི་གནས་དེར་མ་བྱུང་འབྱུང་བར་མི་འགྱུར་བའི་འདོད་པའི་གཟུགས་ཅན་མ་བྱུང་བར་འགྱུར་རོ། །ཙཎྜི་ཀའང་འབྱུང་བར་<line/>
ལུང་བསྟན་ཏོ། །ཉ་པ་གཅིག་ཉ་ཡིས་ཟོས་ནས་ཤི་བ་དང༌། དེ་རྣལ་འབྱོར་པ་དྷ་རི་ཀ་ཞེས་པར་སྐྱེས་ནས་དེས་ཆུ་བོ་གངྒཱ་ལ་ཆང་འཕངས་པས་ཆུ་ཚོད་གཅིག་ན་ཡུལ་བ་ད་ཧ་<line/>
ཞེས་པར་འགྱུར་རོ། །དེའི་སྔགས་ཀྱི་འབྲས་བུས་མཁའ་འགྲོ་དང༌། མཁའ་འགྲོ་མ་འཆིང་ངོ༌། །ཡུལ་དེར་རྩིས་མཁན་ཆེན་པོ་བར་ཧ་ཞེས་པ་འབྱུང་ངོ༌། །རྒྱལ་པོ་སུ་བཱ་ཧ་ཞེས་བྱ་བའི་བུ་དང༌། བུའི་<line/>
ཡང་བུའི་བར་དུ་འབྱུང་སྟེ། ལོ་ཉི་ཤུ་རྩ་བཞིའི་བར་ལ་ལྷ་རྟེན་འབུམ་ཕྲག་གཅིག་རྩིག་པ་དང༌། ལོ་ལྔ་བཅུའི་བར་ལ་རྫོགས་སོ། །དེ་ནས་ལོ་བརྒྱད་ལྷག་པའི་འབུམ་ཕྲག་<line/>
ལྔ་བཅུ་དང༌། དུས་ཚིག་གསུམ་གྱི་བར་ལ་རྣལ་འབྱོར་ཁྲི་ཕྲག་གཅིག་དང༌། སངས་རྒྱས་སྟོང་ཕྲག་གཅིག་འབྱུང་བར་འགྱུར་རོ། །དེའི་ཤར་དུ་རིའི་རྒྱལ་པོ་ཆེན་པོ་འབྱུང་སྟེ། རྒྱ་<line/>
</page>
<page index="68" id="338B">མཚོས་ཕྱོགས་གསུམ་དུ་ནུབ་ནས་འོང་ངོ༌། །དེར་ཡང་ནི་དྷྲི་ཏ་ཞེས་པའི་གནོད་སྦྱིན་དུས་ཚིགས་གཉིས་སུ་གནས་པ་འབྱུང་ངོ༌། །ཕྱི་ནས་བྷཾ་ག་ལའི་རི་ཁྲོད་པ་རྣམས་ཀྱི་དཔོན་པོའི་ཆུང་<line/>
མར་སྐྱེས། ལྷ་མོ་ཙུན་དཱ་ལ་མཆོད་པ་བྱེད་པར་འགྱུར་རོ། །དེ་ནས་སྐྱེ་བ་བརྒྱད་ན་ཀཱ་མ་རཱུ་པའི་རྒྱལ་པོར་སྐྱེས་ཏེ། བཙུན་མོ་བཞི་བརྒྱ་དང༌། ཕོ་བྲང་དགུ་དང༌། འབྲུ་སྣ་ཚོགས་ཚང་བ་<line/>
དང༌། ཨ་ག་རུ་ནག་པོ་རྣམས་དང་ལྡན་པ་འབྱུང་བར་འགྱུར་རོ། །དེའི་ལྷོ་ཕྱོགས་སུ་མ་གན་དྷ་རི་ཞེས་པའི་ཚོང་དུས་འབྱུང་སྟེ། ལོ་འབུམ་ཕྲག་བརྒྱའི་བར་དུ་གནས་སོ། །ཕྱི་ནས་<line/>
དེ་དཔལ་གྱི་ཚོང་འདུས་ཞེས་པར་གྱུར་ནས་འགྲོ་སྟེ། དེའི་ལྔ་ཆ་གཅིག་ལྕི་བ་དང༌། ཡང་བ་དང༌། གཞོན་པའི་ཨ་ག་རུ་ནག་པོ་འབུམ་ཕྲག་དང་ལྡན་པར་འགྱུར་བ་དང༌། ལོ་བརྒྱ་ཕྲག་<line/>
སུམ་ཅུ་སོ་གཉིས་ཀྱི་བར་དུའོ། །ཀཱ་མ་རཱུ་པའི་ཤར་ལྷོ་མཚམས་ཀྱི་རི་ཀུ་ཧ་ར་ཞེས་པར་ཇི་སྲིད་ཉི་ཟླ་གནས་ཀྱི་བར་དུ་གནས་པ་ཧ་ན་མན་ཏ་ཞེས་པ་འབྱུང་ངོ༌། །དེའི་ལྷོ་ཕྱོགས་སུ་<line/>
རྒྱལ་པོ་ཡང་དག་པའི་དོན་ཅན་ཞེས་པ་ར་མ་དང༌། ལ་ཁམ་ཎའི་ཕ་ཤིང་རྟ་བཅུ་པ་དང༌། ཨ་ཛ་ཏིའི་བུ་བཱ་ལི་དང༌། པུ་དྲི་བ་དང༌། ཐམས་ཅད་ཡོངས་སུ་བྱེད་པ་བྷུ་ཛཾ་ག་བོ་ད་དྷི་ཀ་རྣམས་<line/>
ཀྱི་བར་འདོད་ཆགས་དང༌། གཏི་མུག་དང༌། མྱ་ངན་གསུམ་གྱིས་བསྐྱེད་ནས་རྒྱལ་པོར་འགྱུར་རོ། །དེའི་ནུབ་ཕྱོགས་སུ་བ་སུ་དེ་བའི་སྤྲུལ་པ་པཱཎྜུ་ཞེས་པ་རྟགས་ལྔ་འཛིན་པ་ལག་<line/>
</page>
<page index="69" id="339A">༄༅། །པས་དབྱུག་པ་མ་བཟུང་བར་འདུལ་བར་ནུས་པ་འབྱུང་བ་དང༌། ལྷ་མ་ཡིན་གྱི་རྒྱལ་པོ་བ་ལའི་རིམ་པ་འབྱུང་སྟེ། དེ་དག་གི་ཡུལ་རྒྱ་མཚོས་བསྐོར་བ་<line/>
འབྱུང་བར་འགྱུར་རོ། །དེའི་དབུས་སུ་པ་ཏི་ལོ་ར་ཀ་ཞེས་པའི་ཡུལ་དུ་བུ་དང༌། བུའི་བུ་ལ་སོགས་ཕའི་རྒྱལ་པོ་ལོ་ལྔ་བཅུ་ལྷག་པའི་ལྔ་བརྒྱའི་བར་ལ་ལྷ་རུ་ཕྱུགས་བདག་མཆོད་<line/>
པ་འབྱུང་བར་འགྱུར་ཏེ། དེ་རྣམས་ནི་གནས་སྐབས་ཀྱི་རྒྱལ་པོ་བཱ་ལ་ཞེས་པ་དང་ལྡན་པའི་བརྒྱུད་པ་ལྔ་བཅུ་འབྱུང་བར་འགྱུར་རོ། །དེའི་ལྷོ་ནུབ་ཏུ་གྲོང་ཁྱེར་བྷཎྜ་པུ་རིཾ་ཞེས་<line/>
པའི་རྒྱལ་པོའི་བཞུགས་ས་འབྱུང་སྟེ། དེར་རྒྱལ་པོ་བི་ཀྲ་མ་ཨ་དི་ཏྱ་ཞེས་པ་ཛམྦྷ་ལའི་བཀའ་དྲིན་གྱིས་གྲུབ་པ་ཐོབ་པ་ལོ་བཞི་བརྒྱ་གནས་པར་འབྱུང་བ་དང༌། གྲོང་ཁྱེར་<line/>
དེ་རུ་དངོས་གྲུབ་བྱེ་བྲག་ཐམས་ཅད་འཐོབ་པ་འབྱུང་བ་དང༌། དེའི་ལྔ་ཆ་ཡིས་བུའི་བྱ་བ་བྱེད་པ་འབྱུང་བར་འགྱུར་རོ། །ལོ་ལྔ་བཅུའི་བར་ལ་འབྱུང་པོ་དང༌། ལྷ་ཡིས་སྐྱོང་<line/>
བར་འགྱུར་རོ། །དེ་རྣམས་བསྡོམས་པས་ལོ་སྟོང་ཕྲག་གཅིག་སོང་ནས་རྒྱལ་པོ་རུས་སྤལ་ཞེས་པ་ལོ་ཉིས་བརྒྱའི་བར་དུ་གནས་སོ། །བྷཾ་ག་ལའི་མངའ་བདག་ལོ་བརྒྱ་<line/>
ཕྲག་བཅོ་བརྒྱད་ཀྱི་བར་ལ་གང་སྐྱེས་པའི་སྐྱེས་བུ་ཁ་དོག་སེར་པོ་སོ་སྟོ་བ་དེ་ག་པ་ཞེས་པ་དང་ལྡན་པའི་བརྒྱུད་པར་ཡུལ་ཨ་བ་ལུ་ཀའི་རྒྱལ་པོར་འགྱུར་ཏེ། དེའི་བུ་དང༌།<line/>
</page>
<page index="70" id="339B">བུའི་ཡང་བུ་ལ་སོགས་པ་རྣམས་རྒྱལ་པོ་བྱེད་པར་འགྱུར་རོ། །རྒྱལ་པོ་དེ་རྣམས་ཀྱི་དུས་ལ་གྲུབ་པ་ཐོབ་པའི་རྣལ་འབྱོར་པ་ལྔ་དང༌། རྣལ་འབྱོར་མ་གཉིས་ཀྱང་འབྱུང་བར་<line/>
འགྱུར་རོ། །དེ་ལྟར་ཡུལ་ཨོ་རུ་བཱི་སའང་མཚུངས་པར་ངེས་པའོ། །དེར་སྐྱེས་བུ་བརྩོན་འགྲུས་ཆེན་པོའི་སྦྱོར་བ་དང་ལྡན་པ། ར་མ་ནའི་བཀའ་དང་མཚུངས་པ། སྡེ་ཚན་དང་པོའི་<line/>
དང་པོ་ཀ་ལ་དབྱངས་ཡིག་དང་པོས་བརྒྱན་པ། སྡེ་ཚན་བདུན་པའི་བཞི་པ་ཅུང་ཟད་ན་ལ་ཞོན་པའི་མིང་ཅན་རྣལ་འབྱོར་དབང་པོ་གཅིག་པོ་འདིས་དངོས་གྲུབ་ཆེན་པོ་བརྒྱད་ཐོབ་<line/>
པར་འབྱུང་ངོ༌། །འཛམ་བུའི་གླིང་དུ་མ་བྱུང་འབྱུང་བར་མི་འགྱུར་རོ། །དེའི་སློབ་མ་རྣལ་འབྱོར་པ་དྲུག་གིས་ལུས་དངོས་པོ་སྤངས་པའི་ཕྱག་རྒྱ་ཆེན་པོ་ཐོབ་པར་འགྱུར་རོ། །<line/>
དེ་ནས་ཙནྡན་ཞེས་པའི་མིང་དང་ལྡན་པའི་རྒྱལ་པོའི་རིགས་རྒྱལ་ཁམས་སྐྱོང་བ་འབྱུང་བ་ལས་རིགས་དེ་འགྲིབ་པའི་དུས་ཟླ་བའི་མིང་དང་ལྡན་པའི་བྲམ་ཟེའི་བུ་དམངས་རིགས་<line/>
ནཱ་བྷ་བཱ་ལི་ཏ་ཞེས་པ་འབྱུང་བར་འགྱུར་རོ། །དེ་ནས་སློབ་མ་སྡེ་ཚན་དང་པོའི་གཉིས་པ་ལ་དབྱངས་ཡིག་གསུམ་པས་བརྒྱན་པ། སྡེ་ཚན་བཞི་པའི་དང་པོ་ལ་དབྱངས་ཡིག་བཅུ་<line/>
གསུམ་པས་བརྒྱན་པ་འབྱུང་སྟེ། ཟླ་བའི་མིང་དང་ལྡན་པ་རྫོགས་ནས་སོ། །དེ་ནི་སྔོན་གྱི་དུས་སུ་རྗེ་བཙུན་འཇམ་དཔལ་གྱི་བཟླས་པ་བྱེ་བ་ཕྲག་བཅུ་གཉིས་བཟླས་པའི་འབྲས་<line/>
</page>
<page index="71" id="340A">༄༅། །བུའོ༑ ༑དེའི་ཕྱི་ནས་བྲམ་ཟེའི་མིང་ཅན་གྱི་རྒྱལ་པོ་འབྱུང་བར་འགྱུར་ཏེ། ཕྱི་ནས་དེའི་བུ་དང༌། བུའི་ཡང་བུ་ངེས་པར་རྣལ་འབྱོར་པར་འགྱུར་རོ། །ཡང་པཱ་<line/>
ལ་ཞེས་པའི་མིང་དང་ལྡན་པར་གྱུར་ཏེ་སྐྱེས་བུ་གཅིག་ཁོ་ནའོ། །དེ་སྤངས་ནས་དཏྟ་དང༌། གྷོ་ཥ་དང༌། དྷ་མ་དང༌། སིང་ཧ་དང༌། ན་ན་ཏི་དང༌། ཨཾ་བ་ར་དང༌། ཨཱ་དི་ཏྱ་དང༌། སེ་ནཱ་རྣམས་<line/>
ཀྱིས་རིམ་གྱིས་རིམས་ཀྱིས་སྐབས་སྐབས་སུ་སྐྱོང་བར་བྱེད་དོ། །ཕྱི་ནས་བསོད་ནམས་ཆུང་བར་གྱུར་པའི་རྒྱལ་པོ་འབྱུང་བར་འགྱུར་རོ། །པ་ཊི་ཀེ་ར་ཀའི་བྱང་ཕྱོགས་སུ་རྒྱ་<line/>
མཚོ་གཅིག་འབྱུང་སྟེ། ཕྱིས་བྱེ་མའི་ས་གཞིར་འགྱུར་རོ། །ཡུལ་དེ་ལ་མ་ཌ་ཞེས་སོ། །དེར་སྐམ་པོ་ཛ་ཞེས་པའི་རྒྱལ་པོ་འབྱུང་པར་འགྱུར་རོ། །དེའི་བུའི་མིང་ཀོ་ཤཱཾ་པ་<line/>
ཞེས་པ་དང་ལྡན་པའི་རྒྱལ་པོ་འབྱུང་ཞིང་གྲོང་ཁྱེར་གྱི་མིང་ཡང་ཀོ་ཤམྤ་ཞེས་པ་འབྱུང་ངོ༌། །ཕྱི་ནས་ཡུལ་པ་ཏྲི་ཀ་རེ་ཀ་ར་ཤ་བྷ་ལ་ཞེས་པ་འབྱུང་སྟེ། དེའི་བུ་རྒྱལ་པོར་<line/>
འགྱུར་རོ། །ཡང་བི་ཏྲ་མ་པཱུ་རི་ཞེས་པ་ཡུལ་གྱི་དབུས་སུ་བཏགས་པ་དེར་འོན་ཀྱང་རྣལ་འབྱོར་མ་དངོས་གྲུབ་དང་ལྡན་པ་འབྱུང་སྟེ། དེའི་དབུས་སུ་རྣལ་འབྱོར་མ་གཅིག་གིས་<line/>
བཙུན་མོ་བྱེད་པར་འགྱུར་རོ། །དེའི་བསོད་ནམས་ཀྱི་བུའི་བུ་ལ་སོགས་པའི་རིགས་རྒྱུད་ཀྱི་བྷཾ་ག་ལ་དག་པར་བྱ་སྟེ། འོན་ཀྱང་འདིར་ས་གཞིའི་བཟོད་པ་ཟད་པ་ལ་རྩོད་པའི་<line/>
</page>
<page index="72" id="340B">དུས་ཞེས་བརྗོད་དོ། །དེ་རྫོགས་ནས་མགོན་པོ་བྱམས་པ་ཞེས་པའི་སངས་རྒྱས་འབྱུང་སྟེ། དངོས་པོ་མེད་པའི་རང་བཞིན་མཐོང་བ་བློ་གྲོས་ཀྱིས་འཆད་པར་འགྱུར་རོ། །གཞན་ཡང་<line/>
ཡུལ་ཨོ་རུ་བྷི་ས་དང༌། ཙོདྷ་དང༌། སིངྒ་ལ་དྷྭཱི་བ་རྣམས་སུ་དུས་སུ་ཀླུའི་རྒྱལ་པོ་ཆར་འབེབས་པར་འགྱུར་རོ། །ཡང་ཡུལ་ར་དྷ་རུ་པ་ལ་ཞེས་པའི་མིང་ཅན་སྐྱེས་བུ་སུམ་ཅུའི་བར་དུ་<line/>
འབྱུང་སྟེ། བརྒྱུད་པ་ཐ་མའི་བུས་ཡུལ་ཨོ་རུ་བི་སའི་རྒྱལ་པོ་འབྲས་བུ་ལ་ཕན་པ་ཞེས་པའི་ལྷ་སྐོར་དང་བཅས་པ་འཇོམས་ཤིང༌། རྣལ་འབྱོར་མ་རྣམས་འཇོམས་པ་འབྱུང་<line/>
སྟེ༑ དེས་རྣལ་འབྱོར་པ་རྣམས་ཀྱི་གཙོ་བོ་མཆོག་གི་དབང་ཕྱུག་ཐོབ་པ་ནི་སངས་རྒྱས་དང་མཉམ་པར་སྡོམ་པ་དང་ལྡན་པས་བཟླས་པ་བྱེ་བ་ཕྲག་བཅུ་གཉིས་བཟླས་པས་སོ། །<line/>
དེའི་སློབ་མ་གཉིས་དང༌། སློབ་མའི་སློབ་མ་གསུམ་དང༌། དེའི་ཡང་སློབ་མ་རྣལ་འབྱོར་པ་རྣམས་དང༌། པཎྜི་ཏ་རྣམས་ཀྱི་གཙོ་བོར་གྱུར་པ་ཆོས་ཀྱི་གྲགས་པ་ཞེས་པར་ཡོངས་<line/>
སུ་གྲགས་པ་འདི་དང་སྐྱེས་བུ་དྲུག་བསྟན་པ་ལ་ཕན་པ་ཚངས་པར་སྤྱོད་པ་ལ་གནས་པ་རྣམས་ཀྱིས་གྲུབ་པ་ཐོབ་བོ། །ཕྱི་ནས་མ་ཏི་ལ་དང༌། པཱ་ག་ར་དང༌། བྷ་བྱ་གྷོ་ཥ་དང༌།<line/>
ས་ཧ་སྲི་ཀཱརྞ་ཞེས་པའི་མིང་ཅན་ཡོངས་སུ་སྐྱོང་བ་རྣམས་ལོ་བཅུ་གསུམ་གྱིས་གྲུབ་པ་ཐོབ་པ་འབྱུང་ངོ༌། །ཡང་རྣལ་འབྱོར་པས་སརྨ་དང༌། ཧ་ཏི་ནཱ་དང༌། གར་མུ་ཀ་དང༌། པ་ཙ་<line/>
</page>
<page index="73" id="341A">༄༅། །ན་དང༌། སཾ་བེ་དུ་དང༌། བུདྡྷ་ཧ་ས་དང༌། པ་ཏེ་ལ་རྣམས་ཀྱིས་རུས་སྦལ་གྱི་རིགས་རྫོགས་སོ། །དེའི་ནུབ་ཕྱོགས་སུ་གྲོང་ཁྱེར་མཱ་ལ་ཝི་ཞེས་པ་གྲུབ་པ་<line/>
ཐོབ་པའི་གནས་དེར་བྷོ་ཛྱ་དེ་བ་ཞེས་པར་ཡོངས་སུ་གྲགས་པར་རྫོགས་ནས། ཀོ་ཏི་ཀ་དང༌། པཱ་ལི་ཏ་དག་འཁོར་དང་བཅས་པ་ཡི་ཚེ་ལོ་སྟོང་ཕྲག་གཅིག་ཐུབ་པའི་རྒྱལ་པོ་<line/>
འབྱུང་ངོ༌། །དེའི་ནུབ་ཕྱོགས་སུ་གྲོང་ཁྱེར་སམྦུ་ཀ་ཞེས་བྱ་བ་འབྱུང་སྟེ། དེར་རྒྱལ་པོ་སྟོང་ཕྲག་ལྔ་རུ་བྷ་དྷ་ན་ཞེས་པ་དང་ལྡན་པའི་མིང་ཅན་འབྱུང་ངོ༌། །ཕྱི་ནས་ཀ་ལེ་དང་<line/>
མ་ལ་ཞེས་པ་འབྱུང་སྟེ། དེ་དག་གིས་གྲུབ་པ་ཐོབ་པར་འགྱུར་རོ། །དེའི་ལྷོ་ཕྱོགས་སུ་གྲོང་ཁྱེར་ཨ་ཛ་ར་ཡོ་གི་ནཱི་ཞེས་པ་འབྱུང་སྟེ། དེས་ཀླུ་སྒྲུབ་པ་ཞེས་བྱ་བའི་རྣལ་<line/>
འབྱོར་པས། ཤིང་ས་ལ་ཞོན་པ་གོ་པཱ་ལ་ཞེས་པ་ལ་རྒྱལ་པོ་བྱིན་པས་བུ་ཤི་ནས་བ་ཧ་ནའི་ཚ་བོ་ལ་སོགས་པའི་རྒྱལ་པོ་འབྱུང་ངོ༌། །དཔལ་རྣལ་འབྱོར་གྱི་དབང་ཕྱུག་རྫོགས་<line/>
ནས་འཇིག་རྟེན་གསུམ་གྱི་རྒྱལ་པོའི་འབྲེལ་པ་དངོས་གྲུབ་ཆེན་པོ་བརྒྱད་ཀྱི་རྙེད་པ་ཐོབ་པ་འབྱུང་སྟེ། དེའི་མིང་ནི་ཀེ་བ་ཏ་པུ་ཏྲ་ཞེས་པའི་རྒྱལ་པོའི་བུ་རྗེ་རིགས་ཀྱིས་བསད་<line/>
ནས་དེའི་བུ་དང༌། བུའི་ཡང་བུའི་བར་དུ་ནུབ་ཕྱོགས་སུ་གང་དང༌། གང་སོང་བ་དེ་དང༌། དེ་རྡོ་རྗེར་གཤེགས་སོ། །དེའི་ཡང་ནུབ་ཕྱོགས་ན་ཏྲི་པ་ཊ་ན་ཞེས་པའི་ལྷ་རྟེན་ཡོད་པས་སོ། །<line/>
</page>
<page index="74" id="341B">དེའི་ལྷོ་ཕྱོགས་སུ་དེའི་བུ་ཉི་མ་ཞེས་པ་འབྱུང་ངོ༌། །དེའི་ལྷོ་ནུབ་མཚམས་སུ་གྲོང་ཁྱེར་བྷ་ཊ་ཀུ་ནི་རེ་ཞེས་པར་གྲོང་ཁྱེར་བ་རྣམས་བློ་གྲོས་དང་ལྡན་པ་འབྱུང་ཞིང་རྒྱལ་པོ་ནི་བན་དུ་དེ་<line/>
བ་ཞེས་པ་འབྱུང་ངོ༌། །དེའི་བུ་དང༌། བུའི་ཡང་བུ་རྫོགས་ནས་སིནྡྷུ་ཞེས་པར་གྱུར་ནས་འགྲོའོ། །དེ་ཤིན་པ་ར་ཞེས་པར་འབྱུང་ངོ༌། །ཕྱི་ནས་སྐྱེ་བ་བདུན་གྱི་བར་དུ་རྣལ་འབྱོར་པར་འབྱུང་<line/>
བར་ཤེས་པར་བྱས་ཏེ། ཕྱོགས་དང༌། ཕྱོགས་བྲལ་བ་རྣམས་ཀྱང་ངོ༌། །དེ་ནས་གྲོང་ཁྱེར་དེ་ལ་བྷན་དྷ་ནི་ཞེས་པར་འགྱུར་ནས་འགྲོའོ། །དེ་རུ་ཙཎྜ་མཧཱ་རོ་ཥ་ཎའི་རྣལ་འབྱོར་ཉམས་<line/>
སུ་བླངས་པས་རྒྱལ་པོར་འགྱུར་རོ། །དེ་ཡིས་སྐྱེ་བ་འདི་ལ་སངས་རྒྱས་ཀྱི་འབྲས་བུ་འཁོར་དང་བཅས་པ་ཡིས་འཐོབ་བོ། །ལྷོ་ཕྱོགས་ན་གྲོང་ཁྱེར་ས་བྷིཉྫ་ཀ་ཞེས་པ་སངས་རྒྱས་ཀྱིས་<line/>
དུས་ཐམས་ཅད་དུ་བྱིན་གྱིས་བརླབས་པའི་གནས་སུ་སངས་རྒྱས་རྗེ་བཙུན་གྱི་རྒྱལ་པོ་མཛད་པ་ལ་འཁོར་གྲུབ་ཐོབ་རྣམས་ཀྱིས་བསྐོར་བ་འབྱུང་སྟེ་ལོ་སྟོང་གི་བར་དུའོ། །དེའི་བྱང་<line/>
ཕྱོགས་སུ་ལྷས་མཛད་པའི་རྡོ་རྗེའི་ཁྲི་ལ་བཞུགས་པའི་རྗེ་བཙུན་བཞུགས་སོ། །དེའི་ཤར་ཕྱོགས་མཚམས་སུ་ཡུལ་ཁ་སར་པཱ་ཎི་ཞེས་པར་རྗེ་བཙུན་འཕགས་པ་སྤྱན་རས་གཟིགས་ངེས་<line/>
པར་འབྱུང་བར་འགྱུར་རོ། །ནུབ་ཕྱོགས་སུ་གྲོང་ཁྱེར་བ་ཧཱ་བྷཉྫ་པུ་རི་ཞེས་པ་འབྱུང་ངོ༌། །དེར་རྒྱལ་པོ་བ་སུ་བྷ་དྷ་ན་ཞེས་པ་འབྱུང་སྟེ། དེའི་བུ་དང༌། བུའི་ཡང་བུ་རྫོགས་ནས་རྒྱལ་པོ་<line/>
</page>
<page index="75" id="342A">༄༅། །གདུང་བརྒྱུད་འཆད་དོ། །དེ་ནས་ཐམས་ཅད་རྒྱ་མཚོས་ནུབ་པར་འགྱུར་རོ། །གཞན་ཡང༌། ཡུལ་ལ་ཊ་དང༌། ཙོ་འདྲ་དང༌། གོ་དྷ་བངྒ་ལ་དང་པོ་ཨོ་ཌི་ཡཱ་ན་དང༌།<line/>
ཛ་ལནྡྷ་ར་དང༌། པ་ཊི་ཀེ་ར་ཀ་དང༌། ཀཱ་མ་རཱུ་པ་ལ་སོགས་པ་རྣམ་པ་རྒྱུན་དུ་སངས་རྒྱས་ཀྱིས་བྱིན་གྱིས་བརླབས་མཛད་པར་འགྱུར་རོ། །ཡུལ་དེ་རྣམས་སུ་འདོད་པ་ཐམས་ཅད་<line/>
འབྱུང་སྟེ། རྒྱལ་པོ་དང༌། འཁོར་དང༌། རྣལ་འབྱོར་པ་དང༌། གྲུབ་པ་ཐོབ་པ་ལ་སོགས་པ་དོན་རྣམས་ཡོངས་སུ་མཛད་པ་ལ་འཛམ་བུའི་གླིང་ཞེས་གྲགས་སོ། །རྒྱ་མཚོའི་ཤར་<line/>
ཕྱོགས་སུ་རི་བོ་ཧུ་ར་ཞེས་པ་ན། ལྷ་མ་ཡིན་དཔག་ཏུ་མེད་པ་གནས་པ་འབྱུང་ངོ༌། །ལྷོ་ཕྱོགས་སུ་བྱ་རོག་གི་གདོང་པ་ཅན་ཞེས་པ་གནས་པར་འགྱུར་ཏེ། དེ་དག་ཐམས་ཅད་ཀྱིས་<line/>
ཀྱང་ཐབས་མཆོག་ཏུ་གྱུར་པ་ཤེས་པ་འབྱུང་ངོ༌། །རྒྱ་མཚོའི་ལྷོ་ཕྱོགས་སུ་མི་གདོང་གྲུ་གསུམ་པ་དང༌། སྲིན་པོ་དང༌། མིའམ་ཅི་དང༌། ལྷ་མ་ཡིན་ལ་སོགས་པ་རྣམས་དང༌། སྤྲེའུ་<line/>
ལ་སོགས་པ་རྣམས་ཧ་ཧ་ཞེས་པའི་སྒྲ་སྒྲོགས་པ་དང༌། ཧ་ནུ་མནྟ་རྣམས་ངེས་པར་གནས་པར་འབྱུང་བར་འགྱུར་རོ། །རྒྱ་མཚོའི་ནུབ་ཕྱོགས་སུ་ཟླ་བ་ཕྱེད་པའི་གདོང་པ་ཅན་གྱི་<line/>
མི་གནས་པར་འགྱུར་རོ། །དེའི་ནུབ་ཕྱོགས་ན་ལྷ་ལ་སོགས་པ་གནས་པ་འབྱུང་ངོ༌། །རྒྱ་མཚོས་བསྐོར་བ་ན་གནས་པའི་མི་རྣམས་ལ་བ་ལངས་སྤྱོད་ཅེས་བསྒྲགས་ཏེ། དེ་ན་གནས་<line/>
</page>
<page index="76" id="342B">པའི་མི་རྣམས་གདོང་ཟླུམ་པོ་དང་ལྡན་པ་དང༌། དེ་རྣམས་ཀྱི་རྒྱལ་པོར་གནས་པ་དེ་ཡུལ་ཐམས་ཅད་ཀྱེ་རྒྱལ་པོ་སྟེ། འཆི་འཕོ་བ་དང༌། སྐྱེ་བ་མེད་པར་འབྱུང་བར་འགྱུར་རོ། །དེའི་<line/>
ནུབ་ཕྱོགས་ཀྱི་གྲོང་ཁྱེར་ར་ས་ལན་དྷི་ཞེས་པར་དང་པོའི་དུས་སུ་ལྷ་མ་ཡིན་གྱི་རྒྱལ་པོ་འབྱུང་ངོ༌། །དེ་ནས་རྒྱལ་པོ་ལྷའི་ལུས་ཅན་ཞེས་བྱ་བའི་མིང་གི་རྒྱལ་པོ་འབྱུང་ངོ༌། །དེ་བསད་<line/>
ནས་ཀཾ་བཾ་སི་ཧ་ཞེས་པ་དང༌། བུ་དང༌། བུའི་ཡང་བར་དུ་འབྱུང་ངོ༌། །དེ་ནས་བྷེ་ས་ཛྱེ་སེ་ན་ཞེས་པའི་མིང་གི་མཐའ་རྟེན་དང་ལྡན་པའི་སྐྱེས་བུ་བདུན་གྱི་བར་དུ་འབྱུང་ངོ༌། །དེ་ནས་པ་<line/>
ལ་ཞེས་པའི་རྒྱལ་པོ་འབྱུང་སྟེ། དེ་ནས་དེས་ཉེ་བའི་ཤུ་བི་ལ་གྲོང་འཇུག་བྱས་པས་རྒྱལ་པོ་ས་ཧ་དེ་བ་ཞེས་པར་འགྱུར་བར་འབྱུང་ངོ༌། །གྲོང་ཁྱེར་གསེར་གླིང་གི་ཤར་ཕྱོགས་སུ་<line/>
གྲོང་ཁྱེར་མཎྜ་ཀ་ཞེས་པ་ན་རྒྱུན་དུ་གནས་པའི་མི། རྨ་བྱའི་མདོངས་ལ་བརྒྱན་པ། ཞལ་རྒྱས་པ། ཨོཾ་སུ་མུ་ཁི་ནི་སརྦ་ཞེས་པའི་སྔགས་བརྗོད་ནས་ཟས་སུ་ལྦུ་བ་ཟ་བ་དེ་རྣམས་<line/>
ཀྱིས་ལྷག་མ་མེད་པར་བསོད་ནམས་དང༌། ཡེ་ཤེས་ཀྱི་ཚོགས་འཐོབ་བོ། །དེའི་རྒྱལ་པོ་སྦྲུལ་གྱིས་ཕྱོགས་བཞིའི་རྒྱན་བྱེད་པ་འབྱུང་ངོ༌། །དེ་ནས་སྲིན་པོར་འགྱུར་ཏེ། དེའི་བུ་དང༌། བུའི་<line/>
ཡང་བུའི་བར་རྫོགས་ནས་རྒྱ་མཚོ་ཡིས་ཐམས་ཅད་ནུབ་པར་འགྱུར་རོ། །ལྷ་མོས་གསོལ་བ། ཀྱེ༑ བཅོམ་ལྡན་འདས། ཅིའི་ཕྱིར་གནས་ཐམས་ཅད་རྫོགས་པར་མི་གསུང༌། ཐམས་<line/>
</page>
<page index="77" id="343A">༄༅། །ཅད་དུ་ཡོངས་སུ་གསུངས་པའི་བྱང་ཆུབ་སེམས་དཔའ་ཞེས་པ་སྤངས་ནས་གསུངས་བ་ཅིའི་ཕྱིར། དེའི་ཕྱིར་འདི་སྐད་ལ་སོགས་པ་མི་བདེན་ནོ། །བཅོམ་<line/>
ལྡན་འདས་ཀྱིས་བཀའ་སྩལ་པ། ལྷ་མོ་ཆེན་མོ། ཉོན་ཅིག་ཉོན་ཅིག །གང་དང༌། གང་དུ་ང་ཡིས་གནས་བསྟན་པ། དེ་དང༌། དེ་ནི་སངས་རྒྱས་ཀྱིས་བྱིན་གྱིས་བརླབས་པའོ། །གནས་<line/>
གཞན་རྣམས་ནི་སངས་རྒྱས་མ་ཡིན་པའི་ལྷ་རྣམས་ཀྱིས་རྣམ་པར་བརྟགས་པའོ། །གང་གྲུབ་པ་ཐོབ་པ་ཐམས་ཅད་ཀྱི་མིང་གནས་ཀྱིས་བརྟགས་སོ། །སྡིག་པ་རེ་རེ་དག་པར་བྱེད་<line/>
པ་གང་དང༌། གང་ལ་ཡོད་པ་དེ་དང༌། དེ་ཏིང་ངེ་འཛིན་ནོ། །བུམ་པ་གསུམ་ལ་སོགས་པ་རྣམས་དང༌། གང་དང༌། གང་ལ་ཕུང་པོ་ལྔ་རྣམས་ཡོད་པ་ལ་ལུས་ཞེས་བྱ་སྟེ། རྒྱལ་པོ་དང༌། རྒྱལ་<line/>
སྲིད་རྣམས་དང༌། རྣལ་འབྱོར་པ་དང༌། རྣལ་འབྱོར་མ་རྣམས་ལ་དབུགས་དབྱུང་པ་དང༌། དབུགས་འཇུག་པས་དག་པ་ནི། དཔེར་ན། དབང་པོ་དང༌། ཡུལ་བཞིན་ནོ། །བདེ་བར་<line/>
གཤེགས་པའི་ལམ་དང་འབྲེལ་པ་ལ་སྐྱབས་སུ་གང་འགྲོ་བ་དེས་སྐྱེ་བ་འདི་ལ་སྒྲུབ་པར་བྱས་པ་ཐམས་ཅད་འགྲུབ་བོ། །གང་གིས་རྒྱལ་པོའི་གཏམ་རྒྱུད་འདི་བཀླགས་ན་<line/>
དེས་ལྐོག་ཏུ་གྱུར་པའི་ཡེ་ཤེས་འཐོབ་བོ། །ལེའུ་སུམ་ཅུ་སོ་དྲུག་པར་རྩིས་ཀྱིས་ཡེ་ཤེས་བརྗོད་པར་བྱ་སྟེ། འདས་པ་དང༌། མ་འོངས་པ་དང༌། ད་ལྟར་བ་ཇི་ལྟར་ཤེས་པ་<line/>
</page>
<page index="78" id="343B">དེའི་བྱ་བ་བྱེད་དོ། །ཀྱེ༑ ལྷ་མོ། ལེའུ་ཉི་ཤུ་རྩ་ལྔ་པ་ལ་སོགས་པར་མིང་གང་གིས་ཐམས་ཅད་ཤེས་པར་བྱེད་པར་ནུས་པ་དེའི་དུས་ཀྱི་ཡེ་ཤེས་སོ། །དེ་ལྟར་ཐམས་ཅད་བདུད་ཀྱིས་བསླུས་<line/>
པར་མི་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། རྒྱལ་པོའི་གཏམ་རྒྱུད་བསྟན་པའི་ལེའུ་སྟེ་བཅོ་ལྔ་པའོ།། །།དེ་ནས་བཅོམ་ལྡན་འདས་ཀྱིས་བཀའ་<line/>
སྩལ་པ། བསྒྲུབ་པར་བྱ་བ་རྒྱལ་པོ་འདོད་པས་རྒྱལ་པོ་བལྟ་བར་བྱའོ། །བསྒྲུབ་པར་བྱ་བ་དངུལ་ཆུ་འདོད་པས་དངུལ་ཆུ་ལ་བལྟ་བར་བྱའོ། །བསྒྲུབ་པར་བྱ་བ་ལུས་གྲུབ་པར་<line/>
འདོད་པས་ལུས་ལ་བལྟ་བར་བྱའོ། །སྒྲུབ་པར་བྱ་བ་དེ་ཁོ་ན་འདོད་པས་དེ་ཁོ་ན་ལ་བལྟ་བར་བྱའོ། །བསྒྲུབ་པར་བྱ་བ་འདོད་པའི་ཡོན་ཏན་འདོད་པས་འདོད་པའི་ཡོན་ཏན་<line/>
ལ་བལྟ་བར་བྱའོ། །ལྷ་མོ། དེའི་ཕྱིར་བསྒྲུབ་བྱ་གཅིག་གྲུབ་ནས་ཐམས་ཅད་ཚེགས་མེད་པར་འགྲུབ་བོ། །དེ་སྤངས་པའི་གཞན་བསྒྲུབ་པ་རྣམས་འབྲས་བུ་མེད་པ་ལ་འབད་<line/>
རྩོལ་བྱེད་པའོ། །མཚན་མ་གཅིག་པའམ། དུར་ཁྲོད་དམ། ཆུ་འགྲམ་རྣམས་སུ་རྨ་མེད་པ་མ་གོང་བའི་རོའི་སྟེང་དུ་བསྡད་ནས་སྔགས་བརྒྱ་ཕྲག་བརྒྱད་བཟླས་ན་སྔགས་ཀྱི་<line/>
རྗེས་ལ་ལྕེ་རེག་ཏུའོང་སྟེ། དེ་བཅད་ནས་ལག་པ་གཡས་པས་བཟུང་ན་རལ་གྲིའི་དངོས་གྲུབ་འགྲུབ་བོ། །དེ་ནས་གཞན་ཡང་བརྗོད་པར་བྱ་སྟེ། ཚྭ་བླངས་ལ་རོ་ལ་བསྣུན་ན་<line/>
</page>
<page index="79" id="344A">༄༅། །གསེར་དྲུག་ནམ་བརྒྱད་སྟེར་བར་བྱེད་དོ། །ཚེས་བརྒྱད་དམ། བཅུའམ། བཅུ་བཞི་རྣམས་ལ་རང་གི་བཞི་མཉམ་བླངས་ནས་ལུས་ལ་བྱུགས་ཏེ། ཕྱི་ནས་བྲམ་<line/>
ཟེའི་ཐོད་པའི་སྟེང་དུ་བསྡད་ནས། སྨན་མུ་ཏ་ཀ་དང༌། ཤི་ཧླ་ཡིས་ལྷ་མོ་ལྔ་ལ་སོགས་པའི་མར་མེ་སྦར་ལ་རྡོ་རྗེའི་ཁང་པར་སྔགས་སྟོང་ཕྲག་གཅིག་བཟླས་པར་བྱ་སྟེ། དེ་ཡིས་<line/>
བཟླས་པ་བྱ་བའི་སྔགས་ཀྱི་རྒྱལ་པོ་ནི་འདི་ཡིན་ཏེ། ཨོཾ་མ་ཧཱ་ཙཎྜ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱཧཱ་ཞེས་པའོ། །ནག་པོའི་ཕྱོགས་ཀྱིས་ཚེས་བརྒྱད་ལ་ཆུ་འགྲམ་དུ་སོང་སྟེ། མེ་ཏོག་ཨ་<line/>
པ་ར་ཙི་ཏ་ཡས་མཎྜལ་བྱས་ཏེ་ཆུ་འགྲམ་གྱི་བྱེ་མའི་སྟེང་དུ་གནོད་སྦྱིན་གྱི་ཀཱི་ལི་ཀཱི་ལའི་གཟུགས་བརྙན་ཡོངས་སུ་འདྲ་བ་བྱས་ལ་དྲི་སྣ་ཚོགས་ཀྱིས་ལུས་ལ་བྱུག་གོ །ཕྱི་<line/>
ནས་དེ་རུ་བསྡད་ནས་སྔགས་བཟླས་པ་ནི། ཨོཾ་སུཿ་ཥཿ་ཧཱུཾ་ཞེས་པའི་སྔགས་སྟོང་ཕྲག་ལྔ་བཟླས་ན་ཁྱོད་བཟའི་ཞེས་སྨྲ་ཞིང་འོང་སྟེ། སྒྲུབ་པ་པོས་ཀྱང་འཇིགས་པར་མི་<line/>
བྱ་བར་གཡོག་པོ་ཁྱོད་བཅག་གི་དོན་གྱིས་ཤིག །ཅེས་བརྗོད་ཅིང༌། དེའི་མགོ་ལ་ཨརྒ་ཕུལ་ན་གསེར་སྲང་ལྔ་བརྒྱ་ཉིན་རེ་ཞིང་སྟེར་བར་བྱེད་ཅིང༌། བཅུད་དང༌། བཅུད་ཀྱིས་<line/>
ལེན་དང་ངོ༌། །གལ་ཏེ་མ་བྱུང་ན་དེའི་ཚེ་མུ་ཟི་དང༌། ལྷང་ཚེར་དང༌། སུ་བརྞ་མཀྵི་རྣམས་ལག་པ་གཡོན་པས་བཟུང་ལ། དེའི་སྤྱི་སྟེངས་སུ་ཐལ་ལྕགས་གསུམ་རྒྱབ་ན་ངེས་<line/>
</page>
<page index="80" id="344B">པར་འོང་ངོ༌། །མ་འོངས་ན་མགོ་ཨརྫ་ཀའི་འབྲས་བུ་ལྟར་འགས་པར་འགྱུར་བས་རིམ་པ་དེ་ལྟར་བསྒྲུབ་པ་བྱས་ན་ངང་འདོད་པ་དེ་བྱེད་དེ། དེ་ལྟར་བྱས་ན་གནོད་སྦྱིན་བརྒྱད་<line/>
ཀའང་འོང་བར་འགྱུར་རོ། །རྣལ་འབྱོར་པས་གྲོང་ཁྱེར་གྱི་མཐར་སོང་ལ་ནག་པོ་ཆེན་པོ་ཕྱག་བཞི་པའི་སྔགས་སྟོང་ཕྲག་ལྔ་སོང་བ་དང༌། ཕྱི་ནས་ནག་པོ་ཆེན་པོའི་དཀྱིལ་འཁོར་<line/>
བཞེངས་ལ་ཤ་ཎའི་རྩ་བ་དང༌། སྨན་ཛ་ཏ་ཀའི་བགས་པ་དང༌། །སྨན་ཏི་མི་རིའི་རྩ་བ་རྣམས་བཏགས་པས་ལུས་ལ་བྱུགས་ན་འཇིགས་བྱེད་ཆེན་པོ་སྒྲ་ཆེན་པོ་དང་བཅས་ནས་འོངས་<line/>
པས་ཙནྡན་གྱི་ཆུ་དང༌། ནམ་མཁའི་ཆུ་ཡིས་ཨརྒ་དབུལ་ཏེ། དེ་མཐོང་བ་ལ་འཇིགས་པར་མི་བྱའོ། །སྒྲུབ་པའི་གྲོགས་པོ་བྱང་ཕྱོགས་ན་གནས་པས་སྐྱེས་བུ་ཞེས་པ་དང་<line/>
བཅས་པས་ཕྱོགས་གསུམ་དུ་བསྒོ་བ་བྱས་ནས་གང་འདོད་པ་དེ་ཡིས་བྱེད་དོ། །གཞན་ཡང༌། སྐྱེད་མོས་ཚལ་དུ་སོང་ནས་ཤིང་མྱ་ངན་མེད་པའི་འོག་ཏུ་སྟག་གི་པགས་པའི་སྟེང་དུ་<line/>
བསྡད་ལ་གཅེར་བུར་ཕུད། སྐྲ་བཀྲོལ་བ། བདག་སྲུང་བ་ཡང་ཆོད་དེ་ལྟར་བྱས་ནས་ཤིང་བུ་པ་སིམ་པའི་ལོ་མའི་ཁུ་བས་ལུས་ལ་བྱུགས་ནས་ནག་པོ་ཆེན་པོ་ཕྱག་གཉིས་པའི་<line/>
སྔགས་སྟོང་ཕྲག་གཅིག་བཟླས་པ་དང༌། གཏོར་མ་སྦྱིན་པ་ནི་མར་དང༌། སྦྲང་རྩི་དང༌། སུ་ལ་ཀ་དང༌། སྲན་མ་དང༌། ཏུ་མུ་ལ་དང༌། ཆང་དང༌། ཤ་རྣམས་ཀྱིས་ཡང་དག་པར་<line/>
</page>
<page index="81" id="345A">༄༅། །བརྒྱན་ལ་ཕྱི་ནས་རལ་གྲི་ཐོགས་ནས་སྦྱོན་ཞེས་པ་ཕོགས་གསུམ་བརྗོད་པ་དང༌། དགའ་བ་ཆེན་པོ་ཐལ་མོ་རྡེབས་ཤིང་འོང་སྟེ། དེ་ལ་འཇིགས་<line/>
པར་མ་བྱས་ན་རྣལ་འབྱོར་པ་དངོས་གྲུབ་འདོད་པས་མཐོང་བ་དང༌། གསེར་སྲང་སྟོང་ཕྲག་གཅིག་སྟེར་བར་འགྱུར་རོ། །མཚན་མ་གཅིག་པར་སོང་ནས་ཤར་ཕྱོགས་སུ་<line/>
ཁ་བལྟས་ཏེ་ནག་པོ་ཆེན་པོའི་སྔགས་སྟོང་ཕྲག་ལྷག་པ་བཟླས་ཤིང་དེའི་དུས་སུ་བདུད་རྩི་ལྔས་ལུས་ལ་བྱུག་གོ །ཡང་སྔགས་བརྒྱ་ཕྲག་བཟླས་པའི་ཕྱི་ནས་སུ་བ་<line/>
སིམ་པའི་ཁུ་བས་ལུས་ལ་བྱུགས་ཏེ། རོ་སྟེང་དུ་བསྡད་དེ་སྔགས་བཟླས་པ་ནི། ཨོཾ་མུཿ་ཧཱུཾཿ་ཛཿ་བཾ་ཧིཿ་ཞེས་བརྗོད་པས་ཐུན་ཚོད་གསུམ་ན་གནོད་སྦྱིན་མོ་སྣ་ཚོགས་པའི་<line/>
གཟུགས་བཟུང་ནས་སྣ་ཚོགས་པའི་རྫས་ཀྱི་མཆོད་པ་བཟང་པོ་དང་བཅས་པར་འོངས་ཏེ། གྲོགས་བྱེད་པས་ལས་གཞན་དུ་མ་ཡིན་པས་ཉིན་རེ་ཞིང་གསེར་སྲང་ལྔ་ལྔ་སྟེར་<line/>
བར་བྱེད་དོ། །ཤིང་སྲུང་བ་ལྡན་གྱི་དྲུང་ངམ། མེ་ཏོག་ཅན་གྱི་དྲུང་དག་གོང་དང་མཚུངས་སོ། །གཞན་ཡང༌། ལེགས་པ་བརྗོད་པར་བྱ་སྟེ། ཟླ་བ་དང༌། ཉི་མ་དགུག་པ་ནི་སངས་<line/>
རྒྱས་ཀྱི་རྟེན་ཡོད་པར་སོང་ལ་གཏོར་མ་ཆེན་པོ་བྱིན་ནས་རྒྱ་སྐྱེགས་དང༌། ཆུ་དང༌། །ཙནྡན་རྣམས་ལེགས་པར་སྦྱང་བས་ལུས་ལ་བྱུགས་ཏེ། རོའི་སྟེང་དུ་ཤར་དུ་བལྟས་པས་བསྡད་<line/>
</page>
<page index="82" id="345B">ལ་ཡང་བདུད་རྩི་ལྔས་ལུས་ལ་བྱུགས་[?] ནས་སྒྲ་ཆེན་པོ་དང་བཅས་པས་སྔགས་སྟོང་ཕྲག་ལྔ་བཟླས་ན་འདིར་ཉི་མ་འོང་སྟེ། འོངས་པ་དང་བྱང་ན་གནས་པའི་སྒྲུབ་པོས་གི་ཝང་<line/>
དང༑ ཙནྡན་དག་གིས་ཨརྒ་བྱིན་ན། ངས་ཅི་བྱ་བ་ཞེས་ཉི་མས་བརྗོད་པར་འགྱུར་རོ། །དེ་ལ་སྒྲུབ་པ་པོས་བཅུད་ལེན་གྱི་དངོས་གྲུབ་བདག་ལ་གསོལ། ཞེས་ཕྱོགས་གསུམ་<line/>
དུ་བརྗོད་དོ། །ཤིང་ཀུནདའི་འོག་ཏུ་རྩ་བ་བདུན་པས་བརྒྱན་བྱས་ལ། ཇི་ལྟ་བའི་ཆོ་གས་གཏོར་མ་བྱིན་ནས་མེ་ཏོག་པདྨ་བཀྲམ་པའི་སྟེང་དུ་བསྡད་ནས་སྔགས་བཟླས་ན་ཟླ་བ་<line/>
ངེས་པར་འོངས་[?] ནས་[?] གང་འདོད་པ་དེ་བྱེད་དོ། །དེའི་ཁྱིམ་དུ་མཉམ་པར་གཞག་སྟེ། སིནྡྷུ་ར་དང༌། སྦོས་ཆུ་དག་གིས་ལུས་ལ་བྱུགས་ནས་རྣལ་འབྱོར་པས་མིའི་ཐོད་པའི་<line/>
སྟེང་དུ་བསྔགས་[?]། ནག་པོ་ཆེན་པོའི་ཐང་ཀའི་མདུན་དུ་སྔགས་སྟོང་ཕྲག་བརྒྱད་བཟླས་ནེ་དེར་དུས་ཅན་མ་འོང་ངོ༌། །གལ་ཏེ་མི་འོང་ན་སྤྱི་བོ་ལ་ཐལ་མོ་རྡེག་པའི་ཕྱག་རྒྱ་<line/>
བྱས་ན་ངེས་པར་[?] འོངས་ནས་ཏི་ན་ར་བརྒྱ་བརྒྱ་ཉིན་རེ་ཞིང་སྟེར་ཏེ་གཡོག་མོར་ངེས་སོ། །གཞན་ཡང༌། ཙ་རྩི་ཀཱ་བསྒྲུབ་པར་བྱ་སྟེ། འོན་ཀྱང་ཕྱག་རྒྱ་དཔྱི་གཡོན་པར་བཅས་ན་<line/>
ངེས་པར་འོངས་ནས། ནོར་བུ་དང༌། ནོར་བུ་རིན་པོ་ཆེ་སྟེར་རོ། །ཡང་དེ་ཡིས་བསྒྲུབ་པར་བྱ་སྟེ། རྣལ་འབྱོར་མ་གཉིས་ཀྱིས་བཅུད་དང༌། བཅུད་ཀྱི་ལེན་གང་འདོད་པ་དེ་སྟེར་ཏེ། བླན་<line/>
</page>
<page index="83" id="346A">༄༅། །བའི་སྔགས་ནི་ཨོཾ་ཡཀྵ་ཧཱུཾ་ཊཿཞེས་པས་རྣལ་འབྱོར་མ་ཐམས་ཅད་ཅ་ཅོའི་སྒྲ་སྒྲོགས་ཤིང༌། ས་དང་ཕེཾ་ཆེན་པོའི་སྒྲ་སྒྲོགས་ཤིང་འོང་བས་<line/>
འཇིགས་པར་མི་བྱ་བར་མཐོང་བ་དང༌། བྱང་གི་སྒྲུབ་པ་པོས་བརྗོད་པ་ཁྱོད་ཀྱིས་དེའི་གཡོག་མོ་གྱིས་ཤིག་ཅེས་བྱའོ། །དུར་ཁྲོད་དུ་སོང་ལ་ནག་པོ་ཆེན་པོའི་ཐང་སྐུའི་<line/>
མདུན་དུ་མ་ཧེའི་ཐོད་པའི་སྟེང་དུ་མཉམ་པར་གཞག་པས་ཉིན་ཞག་བདུན་དུ་སྔགས་བཟླས་ན་ཐུན་ཚོད་གསུམ་ནས་ནག་པོ་ཆེན་པོ་འཁོར་དང་བཅས་པ་འོང་སྟེ། དེ་<line/>
རྣམས་མཐོང་ཡང་འཇིགས་པ་མི་བྱའོ། །ཀྱེ༑ སྒྲུབ་པ་པོ་ཁྱོད་བཟའོ་ཞེས་དེས་སྨྲ་ན། དེ་ལ་བྱང་ན་གནས་པའི་སྒྲུབ་པ་པོས་ཧཱུཾ་སོད་ཅིག་ཅེས་བརྗོད་ནས་གི་ཝང་དང༌།<line/>
ཙནྡན་དག་གི་ཆུས་ཨརྒཾ་དབུལ་ལོ། །ཕྱི་ནས་དེ་ཡིས་གསུངས་པ། ཀྱེ༑ དཔའ་བོ་ཆེན་པོ། ཅིའི་ཕྱིར་ང་འབོད་ཅེས་གསུངས་ན། བྱང་ན་གནས་པའི་སྒྲུབ་པ་པོས་གསོལ་<line/>
པ༑ གང་དང༌། གང་གི་དུས་སུ་ཁྱོད་ལ་ལས་བཅོལ་ན་གཏོང་དགོས་པ་དེའི་དོན་དུ་ཞེས་བརྗོད་དོ། །དངོས་གྲུབ་གང་དང༌། གང་འདོད་པ་སྦྱིན་ནོ་ཞེས་དེས་གསུངས་སོ། །དེ་ལ་<line/>
སེང་གེའི་ཕྱག་རྒྱ་བཅས་ན་རྙེད་པར་དཀའ་བའི་སེང་གེའི་ལུས་ཀྱང་ཐོབ་བོ། །འདི་ཡིས་རྫས་དང༌། དངོས་གྲུབ་སྣ་ཚོགས་ཀྱང་སྟེར་བར་འགྱུར་རོ། །དེའི་སྔགས་ནི་ཨོཾ་ཨཱ་གཙྪ་<line/>
</page>
<page index="84" id="346B">མ་ཧཱ་ཧཱུཾ་ཧོ་ཧོ་ཞེས་སོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། གཡོག་མོ་སྒྲུབ་བའི་ལེའུ་སྟེ་བཅུ་དྲུག་པའོ།། །།གཞན་ཡང༌། དབང་དུ་བྱ་བའི་ལེའུ་བཤད་<line/>
པར་བྱ་སྟེ། བཅོམ་ལྡན་འདས་ཀྱིས་བཀའ་སྩལ་བ། ལྷ་མོ་ང་ཡིས་སྨན་དང༌། སྔགས་དང༌། ཕྱག་རྒྱ་རྣམས་བཤད་པར་བྱའོ། །ལྷ་མོས་གསོལ་པ། ཀྱེ༑ བཅོམ་ལྡན་འདས་<line/>
སྨན་གྱི་འབྲས་བུ་ཆེན་པོ་གསུངས་ཤིག །བཅོམ་ལྡན་འདས་ཀྱིས་བཀའ་སྩལ་པ། ཚེས་བརྒྱད་ལ་སྦྱིན་སྲེག་གི་ཆོ་ག་གང་ཡིན་པ་ལྟར་བྱས་ལ་ཤིང་ཨརྒའི་འབྲས་བུའི་བལ་<line/>
བླངས་པ་ལ་དུར་ཁྲོད་ཀྱི་རས་དཀྲིས་པ་དང༌། གི་ཝང་དང༌། བདུད་རྩི་ལྔ་དང༌། མི་ལྕེ་རྣམས་ཕྱེ་མར་བཏགས་ཏེ་སྡོང་བུ་བྱས་ལ་ཟངས་ཀྱི་ནང་དུ་མིའི་ཚིལ་ལ་མིག་སྨན་ཕབ་ལ་<line/>
རང་གི་བྱང་སེམས་དང་བསྲེས་ནས་ཐིག་ལེ་བྱས་ཏེ། གང་དང་གང་གི་བུ་མོ་ལ་བལྟས་ན་འབབ་པར་འགྱུར་རོ། །གལ་ཏེ་མི་འབབ་ན་ནག་པོ་ཆེན་པོ་མ་ཡིན་ཏེ། སངས་རྒྱས་ཀྱི་<line/>
བསྟན་པ་སྲུང་པར་དམ་བཅས་པ་སྤངས་བས་མཚམས་མེད་པ་བྱས་པའོ། །ཨོཾ་ཧྲཱིཿ་ཀྵཿཨ་མུ་ཀི་ཨཱ་གཙྪན་ཏི་ཡཾ་ཞེས་པའི་སྔགས་འདིས་ཤིང་ནིམ་པའི་ལོ་མས་སྦྱིན་སྲེག་སྟོང་<line/>
ཕྲག་ལྔ་བྱས་ཏེ་གོས་དང་དྲལ་ཞིང་སྐྲ་གྲོལ་བ་སེམས་མི་ཡེངས་བར་བསྒོམས་ན། རྐང་པའི་དྲུང་དུ་སྔགས་ཀྱི་ནུས་པས་ངེས་པར་འོང་སྟེ། གཡོག་མོའི་གཟུགས་ཀྱིས་བདེ་བ་<line/>
</page>
<page index="85" id="347A">༄༅། །བསྐྱེད་ཅིང་གཞན་གྱི་དབང་དུ་མི་འགྱུར་རོ། །གལ་ཏེ་མི་འོང་ན་སྔགས་མགོ་མཇུག་བཟློག་ནས་བརྒྱ་རྩ་བརྒྱད་བཟླས་བརྗོད་བྱས་ན་མགོ་གས་ནས་<line/>
འཆི་ཞིང་དངོས་གྲུབ་མཆོག་སྟེར་རོ། །དགུན་ཟླ་ཐ་ཆུངས་ཀྱི་ཚེས་བཅུ་བཞི་ལ་ནག་པོ་ཆེན་པོ་སྐུ་མདོག་དམར་པོར་སྤྲོས་ཏེ་དེ་ལ་མཆོད་པ་རྒྱ་ཆེན་པོ་བྱས་ནས་ཁ་ཤར་<line/>
ཕྱོགས་སུ་བལྟས་ལ་ཆང་དང༌། ཨུཏྤལ་དམར་པོ་དག་གིས་སྟོང་ཕྲག་ཕྱེད་དུ་སྦྱིན་སྲེག་བྱས་ན་ནམ་ཕྱེད་ནས་རྒྱལ་པོའི་བུ་མོའང་དབང་དུ་འགྱུར་ན། གཞན་གྱི་བུ་མོ་ལྟ་སྨོས་<line/>
ཅི་དགོས། གལ་ཏེ་དབང་དུ་མ་གྱུར་ན་སྔགས་བཟླས་པས་ངེས་པར་དབང་དུ་འགྱུར་ཏེ། འཛམ་བུའི་གླིང་ན་རྙེད་པར་དཀའ་བའི་དབང་དུ་བྱའོ། །དེའི་སྔགས་ནི་འདི་ཡིན་<line/>
ཏེ༑ ཨོཾ་བཛྲ་ཧཱུཾ་ཕཊ་སྭཱཧཱ་ཞེས་པའོ། །སྨན་སཱ་ལུ་ཀ་དང༌། ལྕི་བ་དང༌། ཙནྡན་དང༌། ཨ་ག་རུ་དང༌། བདུད་རྩི་ལྔ་རྣམས་ཏིལ་མར་གྱིས་ཕྲུལ་ནས་ཕྱག་བཅུ་དྲུག་པའི་སྔགས་<line/>
ཀྱི་བོགས་ཉི་ཤུ་རྩ་གཅིག་བཟླས་ཏེ་དེས་ཁ་བཀྲུས་ཏེ་རྒྱལ་པོའི་ཕོ་བྲང་དུ་བསྡད་ནས་རྒྱལ་པོ་ལ་ཁྲོ་ཞིང་ཅུང་ཟད་སྨྲ་དང་མཐུན་པའི་ཚིག་སྨྲར་འོང་ངོ༌། །ངོ་མཚར་ཅན་གྱི་<line/>
སྦྱོར་བ་འདི་སངས་རྒྱས་ཐམས་ཅད་ཀྱིས་ཡོངས་སུ་བསྒྲགས་པ་སྟེ། བྱ་རྒོད་ཀྱི་ཤ་གི་ཝང་དང་བཅས་པ་རང་གི་བྱང་ཆུབ་སེམས་ཀྱིས་ཕྲུལ་ལ་བུ་མོ་ལ་སྦྱིན་ནོ། །བཟླས་<line/>
</page>
<page index="86" id="347B">པའི་སྦྱོར་བས་གཡོག་མོར་ངེས་པར་འགྱུར་ཏེ། དབང་དུ་བྱ་བ་ཆེན་པོའི་སྦྱོར་བའོ། །བ་ལང་གི་ཞག་དང༌། ནེ་ཙོའི་ཞག་དང༌། ཏིལ་གྱི་མར་རྣམས་ཀ་ཀྐོ་ལའི་ས་བོན་དང་ཕྲུལ་ནས་<line/>
བུ་མོ་ལ་བསྣུན་ན་ཕྱི་ནས་ཁུ་བ་འཛག་ཅིང་རང་ལུས་སྟེར་བར་འགྱུར་ཏེ། མ་ཤི་བར་དུ་སྡོད་དོ། །གྲོ་གའི་ལོ་མ་ལ་གི་ཝང་དང༌། རྒྱ་སྐྱེགས་ཀྱི་ཕོ་ཚོས་དང༌། སིནྡྷུ་ར་རྣམས་སྐྱུ་རུ་<line/>
རའི་ཁུ་བས་ཕྲུལ་ལ་འཁོར་ལོ་གྲུ་གསུམ་ཆ་ཤས་གསུམ་པ་བྲིའོ། །དེའི་དབུས་སུ་སྡེ་ཚན་གསུམ་པའི་དང་པོ་ཅུང་ཟད་ར་ལ་ཞོན་པ་སྣ་ལྡན་གྱིས་བརྒྱན་པ་དབུས་སུའོ། །ཡང་<line/>
ཕྱི་རོལ་དུ་ཨོཾ་ཛོཾ་ཨ་མུ་ཀི་ཀཱ་མ་དེ་བ་ཨ་མུ་ཀ་ས་ཡ་ཧཱ་ཀཱ་རཱ་ཧཱཿཧཿཧཿ་ཕཊ་སྭཱཧཱ། ཞེས་པ་བཀོད་ལ་དེ་དུར་ཁྲོད་ཀྱི་རས་ལ་བཏུམས་ཏེ་ཙནྡན་གྱི་ཆུ་ལ་བཅུག་ནས་ཐུན་ཚོད་གཅིག་<line/>
གཞག་ན་དུས་དེ་ཉིད་དུ་ངེས་པར་དབང་དུ་འགྱུར་ཏེ་གང་འདོད་པ་དེ་བྱེད་དོ། །ཡང་ཉིན་རེ་ཞིང་དྷ་དུ་ར་གསུམ་བརྩེགས་ཀྱི་ས་བོན་ལ་སྔགས་འདིས་སྟོང་ཕྲག་ལྔ་པ་བསྣུན་ན་ཉིན་ཞག་<line/>
ལྔ་ན་བི་བཱ་ཧ་དབང་དུ་འགྱུར་རོ། །ཨོཾ་སྟྲི་ཀྵཱིཿ་ཨ་མུ་ཀཾ་ཨཿསྲཿ་བཾ་ཏཱ་བཾ་སཱ་ཧོ་ན་མ་ཧྱཾ་དན་པ་ཡ་སྭཱཧཱཿ། ཞེས་པའི་སྔགས་ནག་པོའི་ཚེས་བརྒྱད་དམ། བཅུ་གཅིག་དག་ལ་ཨུཏྤ་ལ་ནག་<line/>
པོ་དང༌། མར་དང༌། སྦྲང་རྩི་དང༌། བུ་རམ་རྣམས་ཡང་དག་པར་སྦྱར་བས་སྦྱིན་སྲེག་བརྒྱ་ཕྲག་ལྔ་བྱས་ན་ཉིན་ཞག་བདུན་གྱིས་རྣལ་འབྱོར་པས་བུ་མོ་དབང་དུ་འགྱུར་རོ། །གལ་<line/>
</page>
<page index="87" id="348A">༄༅། །ཏེ་དབང་དུ་མ་གྱུར་ན་སྔགས་བརྒྱ་བརྒྱ་བཟླས་ན་ངེས་པར་དབང་དུ་འགྱུར་རོ། །དུར་ཁྲོད་ཀྱི་ས་དང༌། ལྡོང་རོས་དང༌། ཡ་བཀྵ་ར་དང༌། བུ་རམ་རྣམས་<line/>
རང་གི་ཁུ་བ་ཕྲུལ་ལུས་ལ་བྱུགས་ན་ཕྱུགས་ཐམས་ཅད་ངེས་པར་དབང་དུ་འགྱུར་རོ། །འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དབང་དུ་བྱ་བའི་ལེའུ་སྟེ་བཅུ་<line/>
བདུན་པའོ།། །།གཞན་ཡང༌། ཕ་རོལ་གྱི་བྱ་བ་ཆུད་གཟན་པར་བྱ་བའི་ལེའུ་བཤད་པར་བྱའོ། །མི་གང་གིས་ལོག་པར་བྱེད་པ་དེ་བསད་པའི་སྨན་ཤིན་ཏུ་<line/>
མཆོག་ཏུ་གྱུར་པ་ཨ་མུ་ཧ་བཏུབས་ལ་བསྐམས་ཏེ་གཏོར་ན་བྱ་བ་ངེས་པར་ཆུད་གཟོན་ནོ། །ལྡོང་རོས་གཏོར་ན་ངེས་པར་ཆུད་གཟོན་ནོ། །བུད་མེད་ཀྱི་ཁྲག་གཏོར་ན་བྱ་བ་<line/>
ངེས་པར་ཆུད་གཟོན་ནོ། །རྗེས་སུ་ཤི་བའི་རས་གྱོན་ན་ངེས་པར་ཆུད་གཟོན་ནོ། །འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ཕ་རོལ་གྱི་བྱ་བ་ཆུད་གཟོན་པའི་<line/>
ལེའུ་སྟེ་བཅོ་བརྒྱད་པའོ།། །།གྲོང་ཁྱེར་གང་ན་ལྷ་མོས་འདོད་པ་གསུམ་དང་ལྡན་པའི་སངས་རྒྱས་ཀྱི་མཚན་ཉིད་བྱེད་པ་ཡོད་པ་དེ་རེངས་པར་བྱེད་པའི་གནས་ཏེ།<line/>
དེ་འདི་རྗེས་སུ་འགྲོའོ། །དེའི་དུས་སུ་སངས་རྒྱས་ཐམས་ཅད་འདུས་པའི་ནག་པོ་ཆེན་པོ་ཞེ་སྡང་གི་རང་བཞིན་ཞལ་གཅིག་པ་སྐུ་མདོག་དཀར་པོ་འཇིགས་པ་ཆེན་པོར་<line/>
</page>
<page index="88" id="348B">བྱེད་པ། གཡས་བརྐྱང་བའི་འོག་ཏུ་ལྷ་མ་ཡིན་ནག་པོ་བསྒྱེལ་བ། གྲི་གུག་དང༌། ཐོད་པ་ཕྱག་ན་བསྣམས་པ། སྤྱན་གསུམ་པ། རྒྱན་ཐམས་ཅད་ཀྱིས་བརྒྱན་པ། འདི་བསྒོམས་པ་ཙམ་<line/>
གྱིས་ཐམས་ཅད་རེངས་པར་འགྱུར་རོ། །བསྒོམས་པས་སྐྱོན་སྔགས་ཀྱི་རྗེས་སུ་འབྲང་བ་སྟེ། ཨོཾ་མཿཛཿཨ་མུ་ཀཾ་སྟཾ་བྷ་ཡ་ཧཱུཾ་ཕཊ་ཅེས་པ་ཁྲི་ཕྲག་གཅིག་སྔོན་དུ་བསྙེན་པ་བྱས་ན་<line/>
དངོས་པོ་ཐམས་ཅད་རེངས་པར་འགྱུར་རོ། །མེ་ཏོག་ཅན་གྱི་རས་ལ་ཚེས་བརྒྱད་དམ། བཅུ་བཞི་ལ་ལྷ་རྣམས་ཀྱི་རྗེ་བྲི་བར་བྱ་སྟེ། བདུད་རྩི་ལྔ་ཉིན་རེ་བཞིན་ཁར་བཅུག་ལ་རེངས་<line/>
པར་བསྒོམ་པར་བྱའོ། །འདིར་མི་གང་གིས་སྒྲུབ་ཐབས་གཞན་སྒྲུབ་པ་སྟེ། རྐང་པ་བཞི་ལ་སོགས་པ་ཡང་དག་པར་རེངས་པར་བྱ་བ་ནི་དེའི་དུས་སུ་བློ་གྲོས་ཅན་གྱིས་སྨན་བརྩམ་<line/>
པར་བྱ་སྟེ། བྱི་བའི་ཤ་དང༌། རུས་སྦལ་གྱི་ཤ་དང༌། སྤྲུལ་གྱི་ཤ་རྣམས་ཕྱེ་མར་བྱས་ལ་བསྣུན་ན་ཕྱུགས་ཐམས་ཅད་རེངས་པར་འགྱུར་རོ། །གཞན་ཡང༌། སྨན་སུ་ཏ་ཀ་དང༌།<line/>
ཕ་ལ་ནི་དང༌། རུ་སྦལ་གྱི་མགོ་བོ་དང༌། སྨན་ཛ་ཡན་ཏི་རྣམས་བསྲེས་ནས་གཏོར་ན་མི་རྣམས་ངེས་པར་རེངས་པར་འགྱུར་རོ། །གུ་གུལ་དཀར་པོ་དང༌། སྨན་ཀ་ཎརྡུ་ཀ་ཡ་ར་ཀིའི་<line/>
སིཾ་པཱུ་རི་དང༌། ཕུ་ལ་ཌི་རྣམས་ཆ་བསྙམས་ཏེ་སྦྱངས་པ་གཏོར་ན་སྦྲུལ་རེངས་པར་འགྱུར་རོ། །ཤུ་དག་དང༌། སྨན་ཀུ་མཱ་རཱི་དང༌། བེ་ལི་དྷ་རྣམས་བསྣུན་ན་ངེས་བར་རེངས་པར་<line/>
</page>
<page index="89" id="349A">༄༅། །འགྱུར་རོ། །སྨན་སི་མ་བི་དང༌། ཀ་ལ་ཌ་དང༌། ཀ་ཀྵ་ཏྭི་དང་རང་འབྱུང་རྣམས་ཕྲེང་བར་བྱས། རྐང་པར་བཅིངས་ན་ས་བོན་རེངས་པར་འགྱུར་རོ། །<line/>
སྤྲིན་རེངས་པར་བྱེད་པའང་དེ་ཉིད་དོ། །སྤྲིན་རེངས་པར་དཀྲོལ་བར་བྱ་སྟེ། སྨན་སི་ཛི་དཱ་དང༌། པུ་ག་ནཱ་དང༌། ས་མ་ཎ་ཌ་དང༌། རུས་སྦལ་རྣམས་ཆ་བསྙམས་པ་ཡིས་<line/>
སྤྲིན་རེངས་པ་གྲོལ་བར་འགྱུར་རོ། །འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། རེངས་པའི་ལེའུ་སྟེ་བཅུ་དགུ་པའོ།། །།གཞན་ཡང༌། འདིར་ཡང་<line/>
དག་པར་བརྗོད་པར་བྱ་སྟེ། བྱ་བ་མ་ཡིན་པ་བྱེད་པ་རྣམས་བསད་ནས་འཇིག་རྟེན་པ་བདེ་བ་ལ་འགོད་པའི་ཕྱིར་འཇིགས་བྱེད་ཆེན་པོ་བསྒོམས་པར་བྱ་བ་ནི་ཞལ་གཅིག་<line/>
པ༑ ཁ་དོག་ནག་པོ། ལྟོ་འཕྱང་བ། གྲི་གུག་དང༌། ཐོད་པ་ཕྱག་ན་འཛིན་པ། མ་ཧེ་ལ་ཞོན་པ། ཀླུ་བརྒྱད་ཀྱིས་བརྒྱན་པ། མཆེ་བ་གཙིགས་པ། དབུ་སྐྲ་གྱེན་དུ་འབར་<line/>
བ༑ འཇིགས་པར་བྱེད་པ་ཡང་འཇིགས་པར་བྱེད་པ། ལོ་བཅུ་དྲུག་པའི་ཆ་བྱད་འཛིན་པ། མཚན་མ་གྱེན་དུ་སྒྲེང་བ། གཅེར་བུ་སྦོམ་ལ་ཐུང་བ། ས་བོན་ཡི་གེ་ཧཱུཾ་ལས་<line/>
འོད་ཟེར་འཕྲོ་བ་འདི་རྣམས་དང་ལྡན་པ་བསམས་པ་ཙམ་གྱིས་དགྲ་ཐམས་ཅད་བརླག་པར་འགྱུར་ཞིང་རྒྱུན་གཅོད་པ་དང༌། མགོ་བོ་འགས་སོ། །དེའི་སྔགས་ནི། ཨོཾ་<line/>
</page>
<page index="90" id="349B">མཾ་ཧཱུཾ་ཨ་མུ་ཀ་སྲུཾ་ཕཊ་ཅེས་པ་ཁྲི་ཕྲག་གཅིག་གིས་བསྙེན་པའོ། །བཀྲ་ཤིས་པའི་ཡན་ལག་ཏུ་ནག་པོ་ཆེན་པོའི་བརྒྱད་ལ་མེ་ཏོག་ཅན་གྱི་རས་ལ་བྲིས་པ་དང་བདུད་རྩི་ལྔ་ཁར་བཅུག་<line/>
ལ་བསྒོམས་ལ་རབ་ཏུ་གནས་པར་བྱ་བ་ནི་ཚེས་བཅུ་བཞིའི་ནུབ་མོ་དམ་ཚིག་གི་རོ་རྣམས་རྣལ་འབྱོར་པ་ཉི་ཤུ་རྩ་གཅིག་དང་སྟབས་གཅིག་ཏུ་རྣལ་འབྱོར་མ་ལྔ་ཤིན་ཏུ་དག་པ་དམ་<line/>
ཚིག་སྐྱོང་བར་སེམས་པ་རྣམས་ཀྱིས་སྔགས་འདི་སྟོང་ཕྲག་གཅིག་བཟླས་སོ། །སློབ་དཔོན་གྱིས་སྔགས་འདི་ལན་བདུན་བཟླས་ལ་མེ་ཏོག་པདྨ་བརྒྱ་རྩ་བརྒྱད་ཀྱིས་མཆོད་པ་དང་<line/>
མཎྜལ་གྲུ་གསུམ་བྱས་ཏེ། དེ་ལ་རྡོ་རྗེའི་ཕྲེང་བས་བསྐོར་བ་དང༌། རལ་གྲི་དང༌། གྲི་གུག་བཀོད་ལ་ཁྲག་གིས་བཀྲུ་པར་བྱ་བ་དང༌། འཇིགས་བྱེད་ཆེན་པོ་ལ་བདུད་རྩི་ལྔས་བསྣུན་<line/>
པར་བྱ་བ་རྣམས་ཀྱི་སྔགས་ནི། ཨོཾ་བུཾ་ཨཿབྷཻ་ར་ཝ་སྭཱཧཱ་ཞེས་པ་ཡིས་རབ་ཏུ་གནས་པར་བྱས་ཏེ། དེའི་ནུབ་མོ་ཐམས་ཅད་ཀྱི་ཁྲག་དང༌། ཆང་བཏུང་བར་བྱ་ཞིང་བཟའ་བ་ཐམས་<line/>
ཅད་རྫོགས་པར་བཟའོ། །དེ་ནས་གསེར་དྲུག་ནམ་རེ་རེ་དབུལ་བ་བྱས་ན། འཇིགས་བྱེད་ཆེན་པོས་ངེས་པར་བྱིན་གྱིས་རློབ་སྟེ་གླུ་དང་སྒྲ་འང་བྱའོ། །གང་གི་ཚེ་གསོད་པར་<line/>
བྱེད་བའི་དུས་ནི་ཚེས་བརྒྱད་དམ། བཅུ་བཞི་ལ་ཐང་སྐུ་བཀྲམ་ལ་ཁྲག་དང༌། ཆང་དང༌། ཤ་རྣམས་ཀྱིས་རྣལ་འབྱོར་བྱས་ལ། དགྲའི་མིང་བླངས་ཏེ་སྔགས་བརྒྱ་རྩ་བརྒྱད་<line/>
</page>
<page index="91" id="350A">༄༅། །བཟླ་ཞིང་མཚན་མོ་སྐེ་ལ་རྐང་པས་མནན་ན་ངེས་པར་རིམས་ཆེན་པོས་ཐེབས་པ་དང༌། ཤིན་ཏུ་རབ་ཏུ་གཏུམ་པའི་རྒྱུ་གཟེར་གཏོང་ཞིང་རྨི་ལམ་དུ་<line/>
འཇིགས་བྱེད་ཆེན་པོས་འདི་སྐད་དུ་བྱང་ཆུབ་སེམས་དཔའ་ལ་བརྙས་པ་བྱས་པས་བཟོད་གསོལ་གྱིས་ཞེས་སྨྲར་འོང་ངོ༌། །དེའི་དུས་སུ་བཟོད་གསོལ་བྱས་ན་དུས་དེ་ཉིད་དུ་<line/>
ནད་ཐམས་ཅད་ཞི་བར་འགྱུར་རོ། །ཐང་སྐུ་འདི་ལ་རྣལ་འབྱོར་པས་ཉི་མ་རེ་རེ་ཞིང་ཤ་ལྔ་ལ་སོགས་པས་མཆོད་པའི་གཏོར་མ་སྦྱིན་པར་བྱས་ཏེ། ཨོཾ་མཿ་ཧཱུཾ་ཁ་ཁ་ཁཱ་ཧི་<line/>
ཁཱ་ཧི༑ མཱ་ར་མཱ་ར་སརྦྦ་ཏྲ་ཝ་མ་ཧཱ་བྷཻ་ར་ཝ་ཏྲ་ཡཙྪཾ་ཏུ་སྭཱཧཱ་ཞེས་པའི་སྔགས་འདིས་སོ། །མགོ་བོའི་ནད་དང༌། རིམས་ནད་དང༌། རྒྱུ་གཟེར་དང༌། ཆོས་གཅིག་གི་གོང་མ་ལས་<line/>
སམ་བཅུག་གིས་ནག་པོའི་འབྲས་བུ་བྱུགས་ནས་ཡུངས་ཀར་དང༌། སྨན་ཀ་ཀ་ལིའི་ས་བོན་དང༌། ཕོ་བ་རིལ་དང༌། སྒ་ཐོལ་དང༌། རྡོ་རྗེའི་འོ་མ་དང༌། ཤི་ས་དྱ་ཀནྠ་ཐ་<line/>
རྣམས་ཕྱེ་མར་བྱས་པ་བྱུགས་ལ་བ་ལང་གི་ལྕི་བའི་གསེབ་ཏུ་བཅུག་ན་འདུས་པའི་ནད་ཀྱིས་འཆི་བར་འགྱུར་རོ། །མིའི་ཐོད་པར་བཅུག་ན་རྒྱུ་གཟེར་གྱིས་སོ། །གཅིན་གྱི་ནང་<line/>
དུ་བཅུག་ན་མགོ་ནད་ཀྱིས་སོ། །ཆུ་གསེབ་ཏུ་བཅུག་ན་རིམས་ཆེན་པོ་ཡིས་སོ། །བ་ལང་གིར་བར་སྦས་ན་ལོང་བར་འགྱུར་རོ། །ཉི་མ་ལ་བཞག་ན་པགས་པ་འདྲུལ་བར་<line/>
</page>
<page index="92" id="350B">འགྱུར་རོ། །མེ་ལ་བཞག་ན་མགོ་འགས་པར་འགྱུར་རོ། །སྦྱོར་པ་འདི་ནི་ཛམྦུའི་གླིང་ན་ཤིན་ཏུ་རྙེད་པར་དཀོན་ནོ། །ངོ་མཚར་འདི་རྣམས་རྣལ་འབྱོར་གང་འདོད་བྱ་བའི་དོན་དུ་དང་<line/>
པོ་ཞི་བར་བྱས་ལ་བྱའོ། །ལན་ཚྭ་དང༌། དུར་ཁྲོད་ཀྱི་ས་དང༌། ཤི་རི་ཁན་ད་དང༌། ཤིང་མ་ད་ནའི་ཚེར་མ་དང༌། ཤིང་བ་ཡ་རའི་འབྲས་བུ་རྣམས་དེ་བཞིན་མ་ཧེའི་འོ་མར་བཅུག་<line/>
ནས་སྐར་མ་སྣར་མ་དང་ལྡན་པས་སྔགས་ལན་བདུན་བཟླས་ན་འཆི་བར་འགྱུར་ཏེ། སྐད་ཅིག་དེ་ལ་སྦྲང་རྩིའི་ནང་དུ་བཅུག་ན་སླར་འཚོ་བར་འགྱུར་རོ། །འདི་ནི་ཤིན་ཏུ་ངོ་མཚར་<line/>
བའོ༑ ༑ནག་པོའི་བརྒྱད་དམ། །བཅུ་བཞི་ལ་ཡུངས་ཀར་དང༌། བ་ལང་གི་ཤ་དང་ལྷན་ཅིག་བྱས་ནས་ཤིན་ཏུ་འདྲ་བའི་གཟུགས་བརྙན་བྱས་པ་ལ་སྔགས་སྟོང་ཕྲག་གཅིག་ཏུ་<line/>
བཟླས་ཤིང༌། ཤི་རི་ཁན་དའི་ཚེམས་བཙུགས་ན་ཉི་མ་བདུན་གྱིས་ངེས་པར་འཆིའོ། །ཕྱིས་འཚོ་བ་མེད་པས་བསྒྲུབ་པར་བྱ་བ་མ་ཡིན་ཏེ། སྐར་མ་ཁྲུམས་ལས་སྐྱེས་པའི་<line/>
མི་ཚིག་པར་འགྱུར་བ་དང༌། སྐར་མ་སྨིན་དྲུག་ལ་སྐྱེས་པའི་མི་ངེས་པར་འཆི་བར་འགྱུར་བས་སོ། །གཟའ་བཀྲ་ཤིས་ལ་དུག་དང༌། སྨན་ར་ཙི་ཀ་དང༌། ལ་ཕུག་རྣམས་<line/>
ཀྱིས་གཟུགས་བརྙན་བྱས་ལ་བ་ལང་གི་ཁྲག་གིས་ཀྱང་ངོ༌། །ཁར་དུག་བཙུག་ནས་ལན་བདུན་སྔགས་བཟླས་ན་སྐད་ཅིག་དེ་ཉིད་ལ་དབང་པོ་ཆེན་པོའི་རིམས་ཀྱིས་ཐེབས་ནས་<line/>
</page>
<page index="93" id="351A">༄༅། །ཟླ་བ་དྲུག་ནས་འཆིའོ། །རའི་འོ་མས་བཀྲུས་ན་སླར་འཚོ་བར་འགྱུར་རོ། །གཟའ་ཉི་མའི་ཚེ་གྲོ་གའི་ལོ་མ་ལ་རྒྱ་སྐྱེགས་ཀྱི་ཁུ་བ་དང༌། དུག་དག་གིས་<line/>
གཟའ་ཉི་མ་བྲིས་ལ་དཔྲལ་བ་ལ་ཡི་གེ་ཧཱུཾ། མིག་ལ་ཡི་གེ་ཁཾ། ནུ་མ་གཉིས་ལ་ཡི་གེ་ཐ། ལྟེ་བར་ཡི་གེ་ཧྲཱིཿ་གསུས་པ་ལ་མིང༌། བརླ་གཉིས་ལ་ཡི་གེ་ཧཱ་རྣམས་བྲིས་ལ་<line/>
ཤིང་ཀཎྜ་ཕ་ལའི་མེ་ལ་བསྲོས་ན་དང་པོར་རིམས་ཀྱིས་ཐེབས་ནས་ངེས་པར་འཆི་བར་འགྱུར་རོ། །རྡོ་རྗེའི་ཆུས་བཀྲུས་ན་སླར་རབ་ཏུ་ཞི་བར་འགྱུར་རོ། །གཟའ་ཟླ་བའི་ཚེ་<line/>
ཤིང་ཥ་ཎའི་ལོ་མ་ལ་བ་བླ་ཡིས་གཟའ་ཟླ་བ་བྲིས་ལ་ལྕེ་ལ་ཡི་གེ་ཧཱུཾ། དཔྲལ་བ་ལ་ཡི་གེ་ཀྵཿ་དང༌། གསུས་པ་ལ་སྔགས་མིང་དང་སྤེལ་བ་རྣམས་བྲིས་ཏེ། ཕག་གི་སའི་ནང་<line/>
དུ་བཅུག་ནས་ཆུར་བཅུག་ན་མཛེས་ཐེབས་པར་འགྱུར་རོ། །བཀྲ་ཤིས་ཀྱི་ཚེ་གྲོ་ག་ལ་གི་ཝཾ་དང༌། ཁྲག་གིས་གཟའ་བཀྲ་ཤིས་བྲིས་ལ་སྤྱི་གཙུག་ལ་ཡི་གེ་ཁཾ། དཔྲལ་བ་ལ་<line/>
ཡི་གེ་ཧཾ། མིག་ལ་ཡི་གེ་ར། གསུས་པ་ལ་མིང༌། རྐང་པ་གཉིས་ལ་ཡི་གེ་ཧྲཱིཿ་རྣམས་བྲིས་ནས་ལྕགས་ཀྱི་སྣོད་དུ་བསྲོས་ན་བསྐམས་ནས་འཆི་བར་འགྱུར་རོ། །འོ་མས་<line/>
བཀྲུས་ན་སླར་འཚོ་བར་འགྱུར་རོ། །གཟའ་ལག་གི་ཚེ་རྡོ་བ་ལ་བཙག་གིས་གཟའ་ལག་བྲིས་ལ་རྣ་བ་ལ་ཡི་གེ་ཤཾ་དཔྲལ་བར་ཡི་གེ་ཧཾ། སྣ་ལ་ཡི་གེ་མུཾ། སྐེ་ལ་ཡི་གེ་<line/>
</page>
<page index="94" id="351B">ཛཾ༑ གསུས་པ་ལ་མིང༌། བརླ་གཉིས་ལ་བཾ་ཛཾ། ལྟེ་བ་ལ་ཡི་གེ་ཧཱུཾ་མེའི་མདོག་ལྟ་བུ་རྣམས་བྲིས་ཏེ། ཉི་མ་ལ་བསྐམས་ན་རིམས་མི་བཟད་པས་ཐེབས་ནས་ཁྲག་སྐྱུགས་ཏེ་འཆི་བར་<line/>
འགྱུར་རོ། །སྔ་མ་ལྟར་བྱས་ན་རབ་ཏུ་ཞི་བར་འགྱུར་རོ། །གཟའ་ཕུར་བུའི་ཚེ་མེ་ཏོག་གི་འདབ་མ་ལ་ཁྲག་གིས་གཟའ་ཕུར་པུ་བྲིས་ལ་དཔྲལ་བ་ལ་ཡི་གེ་ཀྵཾ། མགྲིན་པ་ལ་ཡི་<line/>
གེ་ཧཱུཾ༑ གསུས་པ་ལ་མིང་རྣམས་བྲིས་ནས། ཕྲུ་བར་བཅུག་ན་གསུས་པ་སྤོས་ནས་འཆི་བར་འགྱུར་རོ། །བཅག་ན་རབ་ཏུ་ཞི་བར་འགྱུར་རོ། །གཟའ་པ་ཝ་སངས་ཀྱི་ཚེ་གྲོ་ག་དཀར་<line/>
པོ་ལ་བྱང་སེམས་ཀྱིས་གཟའ་པ་ཝ་སངས་བྲིས་ལ། ཁ་ལ་ཡི་གེ་ཧཱུཾ། དཔྲལ་བ་ལ་ཡི་གེ་ཧེ། སྙིང་གར་ཡི་གེ་ཊཾ་རྣམས་བྲིས་ཏེ་སྦས་ནས་ཐོ་བ་བསྣུན་ན་ངེས་པར་སྒུར་པོར་<line/>
འགྱུར་རོ། །གཟའ་སྤེན་པའི་ཚེ་ཤིང་ཨརྒའི་ལོ་མ་ལ་གཟའ་སྤེན་པ་བྲིས་ལ་དཔྲལ་བ་ལ་ཡི་གེ་ལཾ། མཆུ་ལ་ཡི་གེ་དཾ། ལག་པ་གཉིས་པ་ལ་ཡི་གེ་གྷཾ། སྙིང་གར་མིང༌།<line/>
ལྟེ་བར་ཡི་གེ་སཿ་རྣམས་དེ་བཞིན་དུ་བྲི་བར་བྱས་ནས་མེ་ལ་བསྲོས་ན་ངེས་པར་གློ་ཡིས་ཐེབས་པར་འགྱུར་རོ། །ཚེས་བཅུ་གཅིག་གི་དུས་སུ་ཤིང་བ་ཌའི་ལོ་མ་ལ་ཁྲག་གིས་<line/>
སྤྲེའུ་བྲིས་ལ་ལག་པ་གཉིས་ལ་ཡི་གེ་བཾ་བྲིས་ནས་ཤིང་ནཱ་ག་གེ་སར་ལ་བཅུག་སྟེ། ཐལ་ལྕག་བརྒྱབ་ན་དུས་ཐམས་ཅད་དུ་རྩོད་པ་འབྱུང་བར་འགྱུར་རོ། །དེ་རྣམས་ཀུན་གྱི་<line/>
</page>
<page index="95" id="352A">༄༅། །སྔགས་ནི། ཨོཾ་མཱཾ་ཧཱུཾ་ཨ་མུ་ཀཱ་སྲུ་ཕཊ་ཅེས་པ་འདི་བསྒྲགས་ན་ངེས་པར་འགྲུབ་སྟེ། དེ་རྣམས་ཐམས་ཅད་སྡུག་བསྔལ་སྟེར་བར་གོ་བར་བྱའོ། །ནག་པོའི་<line/>
བརྒྱད་ཀྱི་དུས་སུ་གྲོ་གའི་ལོ་མ་ལ་རྒྱ་སྐྱེགས་དང༌། བ་བླ་དག་གིས་གཟའ་སྒྲ་གཅན་བྲིས་ལ། ས་ལ་ཡི་གེ་རཾ་གསུམ། དཔྲལ་བ་ལ་ཡི་གེ་ཧྲཱིཿ། མགོ་ལ་མིང་རྣམས་བྲིས་ཏེ་མེ་<line/>
ལ་བསྲོས་ན་མགོ་ནད་འབྱུང་ཞིང་ཉིན་ཞག་གསུམ་ན་དབང་པོ་ཆེན་པོའི་རིམས་འབྱུང་བར་འགྱུར་རོ། །ཆུར་བཅུག་ན་སླར་རབ་ཏུ་ཞི་བར་འགྱུར་རོ། །ཤིང་ཨརྒའི་ལོ་མ་ལ་<line/>
བ་བླའི་སེང་གེ་བྲིས་ལ་ས་ལ་ཡི་གེ་དེ་བཞི་ལྕེ་ལ་ཡི་གེ་ཧཱུཾ་ལས་མིང་དང༌། སྔགས་རྣམས་བྲིས་ནས་བ་ལང་ཆུ་ལ་བཅུག་ན་དུག་གི་ཆུ་བུར་འབྱུང་བར་འགྱུར་རོ། །འོ་མས་<line/>
སླར་རབ་ཏུ་ཞི་བར་འགྱུར་རོ། །ཤིང་བ་ཌའི་ལོ་མ་ལ་བས་རུའི་ཁྲག་གིས་ཆུ་བདག་བྲིས་ལ། ལྟོ་བ་ལ་སྔགས། ལྕེ་ལ་ཡི་གེ་ཧླིཾ། མགོ་ལ་ཡི་གེ་ཙཾ་དང༌། མིང་རྣམས་བྲིས་ཏེ་<line/>
གཙང་པོ་ལ་བཅུག་ན་སྦྲུལ་གྱིས་གསོད་པར་འགྱུར་རོ། །གང་གིས་གསོ་བར་འདོད་ན་སྟེང་དུ་ལག་པས་བཟུང་ངོ༌། །ཚེས་ལྔའམ་བཅུ་གསུམ་ལ་ཤིང་བ་ཊིའི་ལོ་མ་ལ་བྱང་<line/>
སེམས་ཀྱིས་སྒུར་ལ་རྒས་པ་བྲིས་ལ་བྲང་ལ་ཡི་གེ་ཏྲཱཾ། སྙིང་ག་ལ་མིང་རྣམས་བྲིས་ནས་ཆུ་ལ་བཅུག་ན་ངེས་པར་སྒུར་པོར་འགྱུར་རོ། །རྗེ་བཙུན་གྱིས་གང་གསུངས་པ་དེ་ཚེགས་<line/>
</page>
<page index="96" id="352B">མེད་པར་འགྲུབ་སྟེ། རྗེས་སུ་གནང་ནས་བྱེད་པས་ཇི་ལྟར་བསྒྲུབས་པ་ལྟར་འགྲུབ་པར་འགྱུར་རོ། །བརྗོད་བྱའི་གཙོ་བོར་ཐམས་ཅད་ཀྱིས་ལུས་རྣམས་གཤིགས་པར་བྱེད་པ་ཅིའི་<line/>
ཕྱིར་ན། སྒྲུབ་པ་པོ་སངས་རྒྱས་ཀྱི་བྱ་བ་མ་ཡིན་པ་བྱེད་པ་དེས་རྙེད་པར་དཀོན་པའོ། །གཞན་ཡང༌། བརྫུན་པའི་སྡུག་བསྔལ་ཉམས་སུ་ལེན་པ། ནུ་མ་ཉེད་པ་རང་དོན་མི་ཤེས་པ།<line/>
བཞིན་བཟློག་པ། བདུད་རྩི་ལྔ་དང༌། དྲི་ཞིམ་པོ་རྒྱུན་དུ་ཟ་བའི་རྣལ་འབྱོར་པ། ཧ་ཧཱུཾ་ཞེས་བརྗོད་ཅིང་ཀུན་ཏུ་འགྲོ་བ། དད་པ་རྒྱུན་དུ་འགྲོ་བ་བརླག་པའི་བྱང་ཆུབ་སེམས་དཔའི་ཕྱིར་<line/>
རོ༑ ༑འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། བསད་པའི་ལེའུ་སྟེ་ཉི་ཤུ་པའོ།། །།གཞན་ཡང༌། བཅོམ་ལྡན་འདས་ཀྱིས་བཀའ་སྩལ་པ། ཀྱེ༑ ལྷ་མོ།<line/>
མཚན་ཉིད་ཐམས་ཅད་ཚང་བའི་བུད་མེད་ང་ཡིས་འཁྱུད་པའི་ལྷ་མོ་སྟེ། ས་སྟེང་བདེ་བ་གང་ཡང་འགྲུབ་པའོ། །ལྷ་མོས་གསོལ་པ། ཀྱེ༑ བཅོམ་ལྡན་འདས། ཉི་མ་གང་ལ་<line/>
དངོས་གྲུབ་འགྲུབ། བཅོམ་ལྡན་འདས་ཀྱིས་བཀའ་སྩལ་པ། ཉོན་ཅིག་ལྷ་མོ། སྒྲུབ་པ་པོ་གང་གིས་སྒྲུབ་པ་ནི་འདིར་དགུན་ཟླ་ཐ་ཆུང་གི་ནག་པོའི་ཚེས་བརྒྱད་ལ་ཛམ་བུའི་གླིང་<line/>
དུ་སྐྱེས་པའི་དུས་ལ་རྣལ་འབྱོར་པས་བསྒྲུབས་ན་དངོས་གྲུབ་བརྒྱད་དེ་ཡིས་འགྲུབ་བོ། །འདི་ལ་ཐེ་ཚོམ་མེད་དོ། །དཔྱིད་ཟླ་ཐ་ཆུང་གི་ལྔ་ལ་བསྒྲུབས་པའི་མིས་མྱུར་བར་<line/>
</page>
<page index="97" id="353A">༄༅། །འགྲུབ་བོ། །དབྱར་ཟླ་ཐ་ཆུང་གི་ནག་པོའི་བཅུ་བཞི་ལ་ངེས་པར་དངོས་གྲུབ་ཆེན་པོ་ཐོབ་པར་འགྱུར་རོ། །སྟོན་ཟླ་ཐ་ཆུང་ལའང་དེ་དང་མཚུངས་སོ། །<line/>
སྟོན་ཟླ་འབྲིང་པོའི་དཀར་པོའི་བཅུ་གཅིག་ལ་ལུགས་མ་དང༌། པོ་ཏི་དང༌། ཐང་སྐུ་རྣམས་རྩོམ་པའི་རྣལ་འབྱོར་པ་དེ་ལ་བྱིན་རླབས་ངེས་པར་འོངས་པས་རབ་ཏུ་གནས་པའང་<line/>
ཚེས་དེ་ཉིད་ལ་བྱ་སྟེ། ཁྲག་དང༌། ཤ་ལྔ་ལ་སོགས་པ་དང༌། ཆང་དང༌། ཤ་སྣ་ཚོགས་དང༌། བཟའ་བ་དང༌། བཏུང་བ་དང༌། རང་འདོད་པ་རྣམས་བྱས་ན་ཐེ་ཚོམ་མེད་པར་དངོས་<line/>
གྲུབ་ཐམས་ཅད་འགྲུབ་པར་འགྱུར་རོ། །འདི་ནི་དཔལ་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དངོས་གྲུབ་ངེས་པའི་ལེའུ་སྟེ་ཉི་ཤུ་གཅིག་པའོ།། །།དེ་ནས་<line/>
སྤྲིན་བྲལ་བ་དང༌། བསྡུ་བའི་ལེའུ་བཤད་པར་བྱ་སྟེ། ཆར་ཆེན་པོ་བབ་པའི་དུས་སུ་དུར་ཁྲོད་དུ་ཕྱིན་ལ། ཕྱག་བརྒྱད་པའི་སྔགས་སྟོང་ཕྲག་ལྔ་ཨུཏྤ་ལ་སྟོང་ཕྲག་ལྔ་<line/>
ལ་བཟླས་ཤིང་སྦྱིན་སྲེག་བྱས་ན་ཆར་ངེས་པར་རབ་ཏུ་ཞི་བར་འགྱུར་རོ། །གྲོང་གི་མཐར་ཕྱིན་ལ་བ་ལང་གི་ཐོད་པའི་སྟེང་དུ་བསྡད་ནས། ཏིལ་མར་ཆེན་པོས་ལུས་ལ་<line/>
བྱུགས་ཏེ། འཇིགས་བྱེད་ཆེན་པོ་རབ་ཏུ་བཀྲམ་ལ་བསམ་པ་དང་ལྡན་པས་ཨུཏྤལ་སྔོན་པོ་བརྒྱ་ཕྲག་ལྔ་ཡིས་སྦྱིན་སྲེག་བྱས་པ་དང༌། ཤ་དང༌། ཆང་དང༌། ཁྲག་རྣམས་<line/>
</page>
<page index="98" id="353B">བཏུང་བ་དང༌། བཟའ་བ་ཡིས་བདག་ཉིད་བདེ་བར་བྱས་ལ། ཨོཾ་ཀྵཾ་ཨཱུ་ཨཱུ་ཨཱུ་སྥོ་ཊ་ཡ་སྥོ་ཊ་ཡ་མཱ་ར་ཡ་མཱ་ར་ཡ། གརྫྫ་གརྫྫ། རུ་ཏ་རུ་ཏ། ཧཿ་ཧཱུཾ་ཕཊ། <span class="conversion-problem" title="125: Cannot convert ACIP {AshtA} because we would be required to assume that {A} is a consonant, when it is not clear if it is a consonant or a vowel.">AshtA</span>་ནཱ་གཱ་ནཱཾ། ཁ་ཁ་ཁཱ་ཧི་<line/>
ཁཱ་ཧི། ཨཱུཿ་ཨཱུཿ་ཞེས་པའི་བཟླས་ན་ངེས་པ་ཉིད་དུ་དེངས་ནས་ཆར་རབ་ཏུ་ཞི་བར་འགྱུར་རོ། །ཨརྒ་སྦྱངས་ནས་སྔགས་ཡང་དག་པར་བཟླས་ན་དེས་ཡོན་ཏན་ཐམས་ཅད་འབྱུང་ངོ༌། །<line/>
མཚན་མ་གཅིག་པར་ཕྱིན་ལ་ལྗོན་ཤིང་གི་འོག་ཏུ་བསྡད་ནས་ལག་པ་གཡོན་པའི་མཛུབ་མོ་ཁར་བཅུག་སྟེ། ལག་པ་སེང་གེ་བསམ་པ་དང༌། ཕྱག་བཅུ་དྲུག་པའི་སྔགས་སྟོང་<line/>
ཕྲག་ལྔ་བཟླས་ན་ངེས་པར་སྤྲིན་ཞིག་ནས་འགྲོ་བར་འགྱུར་རོ། །མཎྜ་བར་ཕྱིན་ལ་སྟག་གི་པགས་པའི་སྟེང་དུ་བསྡད་ནས་ཁར་རྗེ་ངར་གྱི་ཁྲག་བླུགས་ཏེ། ཕྲག་བཅུ་པའི་སྔགས་<line/>
ཀྱིས་བྲུན་ལ་སྟོང་ཕྲག་གཅིག་བཟླས་ན་ངེས་པར་ཆར་ཆེན་པོ་འཆད་པར་འགྱུར་རོ། །ཀྲྀཥྞ་ཨ་པ་རཱ་ཛི་ཏའི་མེ་ཏོག་དང༌། བུ་རམ་དང༌། ཏིལ་རྣམས་བསྲེས་ལ་སྟོང་ཕྲག་<line/>
ལྔར་སྦྱིན་སྲེག་བྱ་སྟེ། ཨོཾ་མཧཱ་ཛྙཱ་ནཱ་ས་མ་ཡ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་མེ་གྷཱཾ་སྥཱ་ཊ་ཡ་ཧཱུཾ་ཞེས་ཕཊ་ཅེས་པ་འདི་ཁོ་ན་བཟླས་ན་མིའི་འཇིག་རྟེན་དུ་ངེས་པར་སྤྲིན་འཇིག་པས་སྦྱོར་བ་<line/>
འདི་ནི་རྨད་དུ་བྱུང་བ་སྟེ། ངེས་པར་ཆར་འཆད་པར་འགྱུར་རོ། །གལ་ཏེ་ཆར་མི་འབབ་པའི་དུས་སུ་ཁང་སྟོང་དུ་ཕྱིན། མཎྜལ་གྲུ་བཞི་པ་བཅས་པའི་དབུས་སུ་དོང་ཁྲུ་གང་<line/>
</page>
<page index="99" id="354A">༄༅། །བྲུས་པར་མེ་ཏོག་སྟོང་ཕྲག་གཅིག་སྦྱིན་སྲེག་བྱ་བའི་སྔགས་ནི། ཨོཾ་ཧཱུཾ་པྲ་ཥ་པྲ་བཪྵ་པྲ་བཪྵ་ཛཿ་ཛཿ་ཛཿ་ཧཿ་ཧཿ་ཧཿ་ཕཊ་ཅེས་པ་འདི་ཁོ་ན་བཟླས་ན་ངེས་<line/>
པར་ཆར་འབབ་པར་འགྱུར་རོ། །དེ་ནས་སྦྱོར་བ་ཆེན་པོ་གསུངས་པ། གྲོང་ཁྱེར་གྱི་ཕྱི་རོལ་ཏུ་སྤྲེའུའི་ཐོད་པའི་སྟེང་དུ་བསྡད་ལ་ཏིལ་མར་ཆེན་པོས་ལུས་ལ་བྱུགས་ཏེ།<line/>
སྦྱོར་བ་ཇི་ལྟར་བས་ཆང་བཏུང་བ་དང༌། བཟའ་བ་དང༌། བཏུང་བར་འདོད་པའི་རྣལ་འབྱོར་པས་ཐེ་ཚོམ་མེད་པར་འགྲུབ་པར་འགྱུར་ཏེ། ཨ་པ་རཱ་ཛི་ཏའི་མེ་ཏོག་སྟོང་<line/>
ཕྲག་ལྔའི་སྦྱིན་སྲེག་བྱ་བའམ། འོན་ཏེ་བདག་ཉིད་སེང་གེའི་གཟུགས་སུ་བསྒོམས་ལ། ཁྲོ་བ་དང་བཅས་པས་དང་པོ་སྒྲ་དང་ལྡན་པར་འདས་པ་ནི། ཨོཾ་མུཿ་ཧ་པ་<line/>
བཪྵ་ཡ་བྲ་བཪྵ་ཡ་ཧ་ཧ་ཧིཾ་སྭཱཧཱ། ཞེས་པས་ལག་པའི་སྙིམ་པ་ཕྱེ་ལ། ང་ལ་ཆར་པ་སླང་ཞེས་བརྗོད་ཅིང་ཁང་པའི་རང་བཞིན་ནས་སྣོད་ཀྱི་འཇིག་རྟེན་དུ་འབབ་པར་<line/>
བསམ་མོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ཆར་དབབ་པ་དང༌། བཅད་པ་བྱ་བ་དག་གི་ལེའུ་སྟེ་ཉི་ཤུ་རྩ་གཉིས་པའོ།། །།དེ་ནས་སེམས་ཅན་<line/>
རྣམས་ཀྱི་དོན་དུ་བསྐྲད་པའི་ལེའུ་བཤད་པར་བྱའོ། །རྙེད་དཀའ་བའི་དུས་སུ་རྣལ་འབྱོར་པ་བདག་ཉིད་ཀྱིས་ནག་པོ་ཆེན་པོའི་གཟུགས་སུ་བསྒོམས་ལ་ཤིང་བིལ་བའི་<line/>
</page>
<page index="100" id="354B">འབྲས་བུས་སྟོང་ཕྲག་གཅིག་སྦྱིན་སྲེག་བྱ་བ་ནི། ཨོཾ་ཁཿ་ཧཱུཾ་བཛྲ་ཨ་གྷ་ཡེ་སྭཱཧཱ། ཞེས་པའི་སྔགས་ཀྱིས་རྙེད་པ་སླ་བར་འགྱུར་རོ། །ཨོཾ་ཙཱ་ཏི་ལི་ཧི་ལི་ཧཱུཾ་མཧཱ་ས་ནེ་ཤ་ཅེ་རཾ་ཁ་ཁ་ཧཱུཾ་ཕཊ་ཅེས་<line/>
པས་བ་ལང་གི་ཞག་གིས་ཀ་ད་ལ་སུན་ད་ལ་བྱུགས་པ་བརྒྱ་ཕྲག་གིས་སྦྱིན་སྲེག་བྱས་ན་འདིས་ནི་སྤེན་པ་འབྲོས་ཏེ་རྙེད་སླ་བར་འགྱུར་བ་དང༌། དུས་ཐམས་ཅད་དུ་འཆི་བར་ཡང་<line/>
འགྱུར་པས་གྲོང་ཁྱེར་ཐམས་ཅད་ནོར་དང༌། ཟས་དང་ལྡན་པར་འགྱུར་རོ། །ཕྱག་བཅུ་གཉིས་པ་བཀྲམ་ལ་ཆང་གིས་སྦྱོར་བས་མཆོད་པར་བྱས་ནས་དེའི་སྔགས་སྟོང་ཕྲག་ལྔ་བཟླས་<line/>
པ་དང༌། སེ་འབྲུ་སྟོང་ཕྲག་གཅིག་སྦྱིན་སྲེག་བྱས་ན་འདིས་ནི་ངེས་པར་སྤེན་པ་བྲོས་པའམ། འཆི་བར་འགྱུར་རོ། །གལ་ཏེ་མ་བྱུང་ན་དེའི་ཚེ་སྔར་གྱི་སྟེང་དུ་བཟླས་ན་ངེས་པར་འབྲོས་<line/>
པར་འགྱུར་རོ། །ནག་པོའི་བརྒྱད་ཀྱི་ནུབ་མོ་སྟག་གི་པགས་པ་ལ་བསྡད་ནས། ཨོཾ་ཀེ་ཏུ་ཁམ་ཧཱུཾ་ཕཊ་ཅེས་པའི་སྔགས་རྣལ་འབྱོར་མ་ལྔ་དང་སྟབས་གཅིག་ཏུ་བཟླས་ན་མཇུག་<line/>
རིང་ངེས་པར་འབྲོས་སོ། །ཚེས་བཅུ་བཞི་ལ་རྣལ་འབྱོར་མ་ལྔ་དང་སྟབས་གཅིག་ཏུ་བཟའ་བ་སྣ་ཚོགས་པ་དང་ཆང་ལ་སོགས་པ་བཏུང་ལ་སྔོན་དུ་བརྗོད་པའི་སྔགས་སྟོང་ཕྲག་<line/>
གཅིག་བཟླས་ན་སྒྲ་གཅན་ངེས་པར་འབྲོས་པར་འགྱུར་རོ། །པེ་ཆག་པའི་དགྲ་བྱུང་ན་དེའི་དུས་སུ་ཐང་ཕྲོམ་གྱི་མེ་ཏོག་སྟོང་ཕྲག་ལྔ་དང་ཆང་སྦྱིན་སྲེག་བྱས་ན་པེ་ཆགས་པ་ཐམས་<line/>
</page>
<page index="101" id="355A">༄༅། །ཅད་འབྲོས་པ་དང༌། འཆི་བར་འགྱུར་རོ། །ཨོཾ་ཧྲཱིཿ་ཧཱུཾ་པ་ཏཾ་གྷ་ནུཙྪ་དཾ་ཡཀྵིཿ་ཕཊ་ཅེས་པ་ཆོ་ག་འདིའི་སྔགས་སོ། །དེ་རྣམས་བྱས་ན་བར་དུ་གཅོད་པ་<line/>
ཐམས་ཅད་རབ་ཏུ་ཞི་བར་འགྱུར་རོ། །ཆུ་གང་དུ་བྱུང་སར། ཨོཾ་ཛ་ལ་ཧཾ་ཛཿ། ཞེས་པའི་སྔགས་ཀྱིས་བ་དམར་མོའི་འོ་མ་ལ་སྟོང་ཕྲག་གཅིག་དང་པོར་བཟླས་ནས་མེ་ཏོག་ཀུན་<line/>
ད་སྟོང་ཕྲག་ལྔའི་སྦྱིན་སྲེག་བྱས་ན། འོ་མ་དེས་ངེས་པར་ཆུ་རབ་ཏུ་ཞི་བར་འགྱུར་རོ། །འབྲུ་ཐམས་ཅད་བརླག་ན་དེའི་དུས་སུ་སྐྱུ་རུ་ར་སྐམ་པོ་སྟོང་ཕྲག་ལྔ་དང་ཆང་སྦྱིན་སྲེག་<line/>
བྱས་ནས་བཟའ་བ་དང༌། བཏུང་བ་དང༌། གླུ་ལེན་པ་དང༌། ཆང་དང་བཅས་པས་ལྷ་མོ་ལྔ་ལ་མཆོད་པ། ཨོཾ་སྟུཾ་བཾ་ཤཱིནྟཾ་པྲ་ཀུ་རུ་སྭཱཧཱ། ཞེས་པ་འདིས་འབྲུ་ཐམས་ཅད་དང་<line/>
ལྡན་པར་འགྱུར་རོ། །གལ་ཏེ་མ་གྲུབ་ན་དེའི་ཚེ་མཚམས་མེད་པ་ལྔ་བྱས་པར་འགྱུར་བ་དང༌། ཆོས་ཐམས་ཅད་བརྫུན་དུ་འགྱུར་རོ། །དེའི་ཕྱིར་རྣལ་འབྱོར་པ་ཀློག་པ་དང༌།<line/>
མཉན་པ་ངེས་པར་བྱའོ། །གལ་ཏེ་ཉན་པ་དང༌། ཀློག་པ་མི་བྱེད་ན་དེའི་ཚེ་རྣལ་འབྱོར་པ་འཆི་བ་དང༌། ཞར་བ་དང༌། སྒུར་བར་བྱ་བ་རྣམས་ཅུང་ཟད་ཙམ་དང་མི་འགྲུབ་པར་འགྱུར་<line/>
རོ། །གང་དང༌། གང་དུ་བཅོམ་ལྡན་འདས་ཀྱིས་གསུངས་པ་ལྟར་ངེས་པར་བྱས་ན་མྱུར་བར་ཐམས་ཅད་འགྲུབ་པར་འགྱུར་རོ། །གྲོང་ཁྱེར་ན་གནས་པའི་མི་རྣམས་ལ་གང་གི་ཚེ་<line/>
</page>
<page index="102" id="355B">སྐར་མདའ་ལྟུང་ན་ནག་པོ་ཆེན་པོ་ཕྱག་བཞི་པའི་ཐང་སྐུའམ། ལུགས་མའི་མདུན་དུ་འདི་ཉིད་ཀྱི་སྔགས་ཀྱིས་ཐང་ཕྲོམ་གྱི་ས་བོན་གྱིས་བརྒྱ་ཕྲག་ལྔ་སྦྱིན་སྲེག་བྱས་ལ། རྣལ་འབྱོར་<line/>
མ་ལྔ་ཡིས་བཟའ་བ་དང་བཏུང་བ་ཡིས་མཆོད་ནས་དེ་ནས་གཏོར་མ་སྦྱིན་ནོ། །རིམ་པ་འདི་ཡིས་ཞི་བར་འགྱུར་གྱི་གཞན་གྱིས་མ་ཡིན་ནོ། །རབ་ཏུ་དྲག་པའི་རིམས་ཀྱིས་ངེས་པར་ཐེབས་<line/>
ན་དེའི་ཚེ། ཨོཾ་ཧྲཱིཿ་སརྦ་སཏྭན་ནུ་པཾ་པ་ཡ་ཧྲཱིཿ་ཧཱུཾ་ཕཊ་སྭཱཧཱ། ཞེས་པའི་སྔགས་ཀྱིས་མེ་ཏོག་ཀུན་ད་སྟོང་ཕྲག་ལྔ་སྦྱིན་བསྲེག་བྱ་བ་སྟེ། རྣལ་འབྱོར་མ་ལྔས་སྔ་མ་ལྟར་ཞི་བར་འགྱུར་<line/>
རོ༑ ༑གང་གི་ཚེ་འབྲུམ་བུ་དང༌། རྒྱུ་གཟེར་དང༌། མིག་སེར་རྣམས་ལ་རྣལ་འབྱོར་མ་ལྔས་ཤ་ལྔ་ལ་སོགས་པ་རང་གང་འདོད་པ་ཟོས་འཐུངས་ཏེ། སྔོན་དུ་སོང་བའི་སྔགས་སྟོང་<line/>
ཕྲག་གཅིག་བཟླས་ནས་སྟོང་ཕྲག་ལྔ་སྦྱིན་སྲེག་བྱས་ན་ངེས་པར་རབ་ཏུ་ཞི་བར་འགྱུར་རོ། །གང་དང་གང་རྒྱུད་འདིར་བཤད་པ་རྣམས་གཞན་དུ་མ་བཤད་དེ། དཔག་ཙམ་<line/>
བཤད་ན་ཡང་ལུང་བསྟན་པ་ཙམ་དུ་བཤད་པའོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། གཙོ་བོར་རྙེད་པར་དཀའ་བའི་སེམས་ཅན་ཐམས་ཅད་ལ་བདེ་བར་སྟེར་<line/>
བར་བྱེད་པའི་ལེའུ་སྟེ་ཉི་ཤུ་རྩ་གསུམ་པའོ།། །།རྒྱལ་པོར་བྱ་བའི་དོན་དུ་ཕྱག་བཅུ་དྲུག་བསྒོམ་པ་དང༌། སྟོང་ཕྲག་གཅིག་བཟླ་ནས་གང་དང༌། གང་གིས་རྒྱལ་པོ་ཐོབ་<line/>
</page>
<page index="103" id="356A">༄༅། །པར་འགྱུར་རམ། མི་འགྱུར་གྱི་ལྟས་བཤད་པར་བྱ་སྟེ། རྒྱལ་པོ་འགྲུབ་པར་འགྱུར་རམ། མི་འགྱུར་བརྟག་པ་ནི་བྲམ་ཟེ་ཁ་དོག་ནག་པོ་དྲུང་དུ་འོངས་<line/>
ནས་སློང་ཞིང་བགེགས་བྱེད་པར་ངེས་པར་འདོད་པ་འབྱུང་ན་ངེས་པར་དེ་ནི་དངོས་གྲུབ་སྟེར་བ་སྟེ། བགེགས་ཇི་ལྟ་བ་བཞིན་དུ་ཞི་བར་བྱས་ནས་བསྒྲུབས་ན་འགྲུབ་བོ། །<line/>
ཡང་གང་དང༌། གང་དུ་རྒན་མོའི་གཟུགས་སུ་འོངས་ནས་མགྲོན་བུ་བཞི་སློང་དུ་བྱུང་ན་དེ་ནི་རྡོ་རྗེ་རྣལ་འབྱོར་མའི་སྤྲུལ་པ་སྟེ། འདིར་དེས་འགྲུབ་པར་ཐེ་ཚོམ་མེད་དོ། །གལ་<line/>
ཏེ་ཤན་པ་ལག་ན་མེ་ཏོག་ཐོགས་པ་འོངས་ན་འཇིགས་བྱེད་བགེགས་བྱེད་དུ་འོངས་པའོ། །རྨི་ལམ་དུ་བྱ་རྒོད་ཀྱི་རྒྱུ་མ་ཟ་བ་མཐོང་ན་རྒྱལ་པོ་འཐོབ་པའི་མཚན་མའོ། །ཡང་<line/>
ཐང་ཆེན་པོ་མཐོང་ན་ཡང་ངོ༌། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། རྒྱལ་པོ་འགྲུབ་བམ། མི་འགྲུབ་བརྟག་པའི་ལེའུ་སྟེ་ཉི་ཤུ་རྩ་བཞི་པའོ།། །།འདིར་<line/>
གཞན་ཡང་ཡང་དག་པར་བཤད་པར་བྱ་སྟེ། སྒྲུབ་པར་འདོད་པའི་མི་གང་གིས་ཇི་ལྟར་སྒྲུབ་ན། འདི་ལྟར་འདིར་ཐབས་གང་དང༌། གང་གིས་དང་པོར་ལམ་བཙལ་བ་<line/>
ནི་ལྷ་མོ་སྐྱེ་བོ་རྣམས་རབ་ཏུ་བརྟག་པར་བྱས་ནས་ས་སྟེངས་ཀྱི་རྒྱལ་པོ་དེ་ལ་ཡོངས་སུ་བསྒྲགས་སོ། །ལམ་ལ་སོགས་པ་གང་གིས་དུས་སུ་ཞུ་བ་དབུལ་ན་དཔྱིད་ཟླ་ཐ་<line/>
</page>
<page index="104" id="356B">ཆུང་པ་སནྟའི་བརྒྱད་དམ། བཅུའམ། བཅུ་བཞི་ནས་རྒྱུན་དུ་བསྒྲུབས་ན་ངེས་པར་འདི་ལ་ཐེ་ཚོམ་མེད་དོ། །རིའི་རྩེ་ལ་ཕྱིན་ལ་སྔོན་དུ་གསུངས་པའི་ནག་པོ་ཆེན་པོ་སྒོམ་ཞིང་<line/>
སྔགས་འབུམ་ཕྲག་ལྔ་བཟླ་བ་དང༌། ལྕགས་གསུམ་ཁར་བཅུག་ནས་མེ་ཏོག་པདྨ་ལྔ་སྟོང་ཕྲག་ལྔ་སྦྱིན་སྲེག་བྱས་ན་ངེས་པར་འགྲུབ་པར་འགྱུར་རོ། །དུར་ཁྲོད་དུ་ཕྱིན་ནས་<line/>
རོའི་སྟེང་དུ་བསྡད་དེ། ལག་པར་རལ་གྲི་བཟུང་ལ་དང་པོར་དྲི་དང༌། མེ་ཏོག་ལ་སོགས་པ་ཁ་དོག་བཟང་པོ་རྣམས་བཀྲམ་པའི་སྟེང་དུ་རལ་གྲི་བསྐྱུར་ན་རྣལ་འབྱོར་པས་གང་<line/>
འདོད་པ་ཐེ་ཚོམ་མེད་པར་འདིས་འགྲུབ་པར་འགྱུར་རོ། །ངེས་པར་ཁང་སྟོང་དུ་ཙར་ཙ་ཀཱའི་ཐང་སྐུ་བཀྲམ་ལ་སྔགས་སྟོང་ཕྲག་ལྔ་བཟླས་པ་དང༌། ཕྱི་ནས་ཨུཏྤ་ལ་སྟོང་ཕྲག་<line/>
བརྒྱད་སྦྱིན་སྲེག་བྱ་བའི་སྔགས་ནི། ཨོཾ་པཾ་ཁཎྜཱ་ལི་ནི་སྭཱཧཱ། ཞེས་པའོ། །དེ་ནས་སྨན་རྩ་བ་བརྒྱད་པ་དང༌། འོ་མ་འཐུངས་ན་ངེས་པར་རྒྱལ་པོར་འགྱུར་རོ། །སྟོན་ཟླ་ར་བའི་ཚེས་<line/>
ལྔ་ལ་ནག་པོ་ཆེན་པོ་ཕྱག་བཞི་པའི་ཐང་སྐུ་བྲིས་ལ་མཆོད་པ་ཆེན་པོ་བྱས་ནས་ལྕགས་བརྒྱད་དང༌། གསེར་ལས་རིལ་བུ་བྱས་ནས་ཁར་བཅུག་སྟེ། ནག་པོ་ཆེན་པོའི་གཟུངས་<line/>
སྟོང་ཕྲག་གཅིག་བཟླས་པ་དང༌། ཤ་ཆང་ལ་ལོངས་སྤྱོད་པ་ཡིས་དེ་རྣམས་སོང་ནས་གཟུངས་འདི་བཟླས་ཏེ། ཨོཾ་སུ་མུ་ཁི་སུ་སརྦྦ་དེ་ཧི་དེ་ཧི་ཧཱུཾ་ཧཱུཾ་ཙ་ཊ་ཙ་ཊ། རི་ཊ་རི་ཊ། རཱཾ་ཀུ་ཊ་<line/>
</page>
<page index="105" id="357A">༄༅། །ཀུ་ཊ༑ ཧཱུཾ་ཕཊ་སྭཱཧཱ། ཞེས་པ་ཟླ་བ་དྲུག་གི་བར་དུ་སྦྱོར་བས་རྒྱལ་པོར་འགྱུར་ཏེ། གཞན་དུ་ནི་མ་ཡིན་ནོ། །གལ་ཏེ་ལོ་གཅིག་ཏུ་འཁོར་ལོས་<line/>
བསྒྱུར་བའི་མཚན་ཉིད་ཆེན་པོ་འཛིན་པ་ཤིན་ཏུ་རོལ་པས་བཞུགས་ན་འཁོར་ལོས་བསྒྱུར་བའི་རྒྱལ་པོ་ཆེན་པོའི་མཚན་ཉིད་ཅན་དུ་འགྱུར་རོ། །ཆུ་འགྲམ་གྱི་ས་བླངས་<line/>
པ་དང༌། དུང་གི་ཕྱེ་མ་དང༌། ཕག་པའི་ཤ་རྣམས་སྟབས་གཅིག་ཏུ་སེང་གེ་བྱས་ལ་ཡི་གེ་བཾ་ཁར་བསམས་ནས་སྔགས་ཁྲི་ཕྲག་གཅིག་བཟླས་ན་རྒྱལ་པོར་འགྱུར་<line/>
རོ༑ ༑གལ་ཏེ་མ་གྲུབ་ན་མེ་ཏོག་པདྨ་སྟོང་ཕྲག་གཅིག་སྦྱིན་སྲེག་བྱས་ན་འགྲུབ་པར་འགྱུར་ཏེ། ཐེ་ཚོམ་མེད་པར་སྐྱེ་བ་འདི་ལ་ཐམས་ཅད་འགྲུབ་པར་འགྱུར་རོ། །མཚན་<line/>
མ་གཅིག་པའམ། དུར་ཁྲོད་དུ་ཕྱིན་ལ་རོའི་སྟེང་དུ་བསྡད་ནས་ལག་ཏུ་རལ་གྲི་བཟུང་བས་ཚྭ་གསུམ་སྦྱར་བ་བརྡུངས་ན་རྒྱལ་པོར་འགྱུར་རོ། །ཤེས་རབ་ཀྱིས་གང་འདོད་<line/>
པའི་རྗེས་སུ་འགྲོ་བར་བྱ་བའི་ཕྱིར་མཁས་པས་བརྟག་པར་བྱའོ། །བསམས་པ་ཙམ་གྱིས་ཞི་བར་བྱ་བ་འགྲུབ་ན་ལུས་ཀྱི་བྱ་བ་འགྲུབ་བོ། །འདི་ནི་ནག་པོ་ཆེན་པོའི་<line/>
རྒྱུད་ཀྱི་རྒྱལ་པོ་ལས། རྒྱལ་པོར་བྱ་བའི་ལེའུ་སྟེ་ཉི་ཤུ་རྩ་ལྔ་པའོ།། །།གཞན་ཡང༌། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་སྟོབས་དང༌།<line/>
</page>
<page index="106" id="357B">ལྷ་མོ་གཉིས་ཀྱིས་སྟབས་གཅིག་ཏུ་ཡང་དག་པར་གསོལ་བ་བཏབ་པ། ཀྱེ༑ བཅོམ་ལྡན་འདས། གསུངས་ཤིག །འདོད་པ་དང༌། གཏི་མུག་གིས་རང་བཞིན་ཇི་ལྟར་གོ་བར་བྱེད།<line/>
བཅོམ་ལྡན་འདས་ཀྱིས་བཀའ་སྩལ་པ། ལྷ་མོ་ལྔ་ལ་དབང་བསྐུར་བ་ཐོབ་པའི་མི་གང་གིས་བླང་བར་བྱ་བ་སྟེ། ཚེས་བརྒྱད་དམ། བཅུ་བཞི་ལ་གསེར་སྲང་ལྔ་བཤིག་ལ་<line/>
མཎྜལ་གྲུ་བཞི་པ་གཅུས་བར་ཟུར་བཞི་རུ་ལྷ་མོ་བྲིས་ནས་སྦྱིན་སྲེག་གི་བྱ་བ་བྱའོ། །ཤེས་རབ་ཡེ་ཤེས་གོ་བས་ཕྱག་རྒྱ་དང་མཉམ་པར་རབ་ཏུ་སྦྱོར་ཞིང་བཟའ་བ་དང༌། བཏུང་<line/>
བ་ལ་ལོངས་སྤྱོད་ན་ངེས་པར་འགྲུབ་པར་འགྱུར་རོ། །ཀྱེ༑ ཚེ་དང་ལྡན་པ་ཤེས་རབ་རྗེ་མོ་དེས་ངེས་པར་གཞན་ཡང་ངེས་སོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས།<line/>
ཕྱག་རྒྱའི་དཀྱིལ་འཁོར་གྱི་ལེའུ་སྟེ་ཉི་ཤུ་རྩ་དྲུག་པའོ།། །།བསླབ་པའི་ལེའུ་བཤད་པར་བྱའོ། །བསླབ་པ་རབ་ཏུ་གསལ་བར་འགྲོ་བ་ཇི་ལྟར་བསླབ་པར་འདོད་<line/>
པས་སློབ་པའི་དུས་སུ་ཆང་དང༌། ཤ་དང༌། བླ་མ་རྡོ་རྗེ་སེམས་དཔའི་ཤེས་རབ་ལ་དུས་ཐམས་ཅད་དུ་གནས་པས་གཙུག་ཏོར་སྟེང་གི་ཆུ་བོ་ལ་ཤེས་རབ་ཅེས་པ་དང༌། རྣལ་འབྱོར་<line/>
མ་ཞེས་པར་བདག་དང༌། གཞན་གྱི་དོན་དང་ལྡན་པས་བཤད་པ་བྱ། བྱ་བ་བྱེད་པས་ཞུ་བ་ལ་ཕྱག་རྒྱ་མ་ཞེས་པ་དང༌། རྡོ་རྗེའི་གནས་ཞེས་པ་དང༌། རྗེ་མོ་ཞེས་པར་ཐེ་ཚོམ་མེད་<line/>
</page>
<page index="107" id="358A">༄༅། །དོ༑ ༑སེམས་གཡོ་འགུལ་མེད་པ་ལ་བསླབ་པ་ཞེས་བྱའོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། བསླབ་པའི་སྡོམ་པའི་ལེའུ་སྟེ་ཉི་ཤུ་<line/>
རྩ་བདུན་པའོ།། །།གཞན་ཡང༌། བཅོམ་ལྡན་འདས་ཀྱིས་བཀའ་སྩལ་པ། དེ་ཁོ་ན་ཞེས་པ་ནི་མཚུངས་པ་རྒྱུན་དུ་འགྲོ་བའི་སེམས་རྗེས་སུ་གནས་པའི་རང་<line/>
བཞིན་ཡིད་ལ་མི་བྱེད་པ་གང་ལ་འཕེལ་བ་དེ་དང་ལྡན་པ་དེ་དངོས་པོ་མེད་པའོ། །ཨུ་ཎུ་ཨ་ར་ནཱི་ཧི་ཏ་ཏྟ་ཧ་ལུ་ཨེ་ཧེ་ཎི་ཛ་ཧི་ཀ་[?]ཧ་ཝི་ནཱ་སཾ་ཧོ། ཙི་ཨ་ར་གོ་ཙ་ར་ཨིཙིཏྟ་ཧ་ཐཾ་བི་<line/>
ན་སུ་ཧ་ལ་པ་རི་བྷཱ་སི་ཨོ་མྷ་རེ་ཁ་ཎ་པི་ན་ཐ་ཀྐ། ཨོ་ཨུཛྫ་ཎི་ཨེ་ལེ་ཁ་ས་ཎོ། བྷ་ཎ་ཨི་བྷེ་ཨོ་ས་ཝ་རཏྟ་ཀ་ཧི་ཝི་ཎིཙྩ་ཊྛི་ཨོ་ཞེས་པ་དང༌། བྷཾ་བཱ་ལོ་ཨ་གོ་ཨར་ཙིནྟཱ་གྷ་རཾ་གྷ་<line/>
ར་གྷ་རེ་ཎི་ཧེ་ཊ་མུ་ཀྵ་ཧི་ཨོ། མཧཱ་ཛ་ནན་དེ་ཝི་ཨ་སོ་ཧི་ཎ་བྷ་ཎི་ཨོ། བི་ཧ་ཧ་ད་ཏེ་པ་རི་བྷ་ཝཾ་ཏེ། ཀ་ཧ་ཝིན་ཛ་ཨི་ཞེས་པ་འདི་དག་ནི་སྐད་ངན་པའི་བྱེ་བྲག་གིས་དེ་ཁོ་ན་བཤད་<line/>
པའོ༑ ༑འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དེ་ཁོ་ནའི་ལེའུ་སྟེ་ཉི་ཤུ་རྩ་བརྒྱད་པའོ།། །།གཞན་ཡང༌། ཞིང་སྐྱེས་བརྗོད་པར་བྱ་སྟེ། བྲམ་ཟེའི་<line/>
རིགས་ལས་སྐྱེས་པའི་བུད་མེད་བོང་གེ་རིང་བ། མིག་ཆེ་བ། ཁ་དོག་སེར་སྐྱའམ། ནག་པོ་སྟེ། འདི་ལྟ་བུའི་རྣལ་འབྱོར་མས་དག་པར་བྱེད་དོ། །དམངས་རིགས་ལས་<line/>
</page>
<page index="108" id="358B">སྐྱེས་པའི་རྐང་པ་འཁྱོག་པ་ཁ་དོག་སྔོ་སངས་སམ། སེར་སྐྱའམ། ནག་པོ་སྐྲ་འཁྱིལ་བ་སྐད་འཛེར་བ་ནི་མཁའ་འགྲོ་མའོ། །རྡོ་རྗེའི་རིགས་ཀྱང་དེ་དང་མཚུངས་སོ། །རེག་མི་<line/>
བཏུབ་པ་ལས་སྐྱེས་པའི་མཚན་ཉིད་ཐམས་ཅད་རྫོགས་པ་དེས་ཁྲུམས་སྟོད་དང༌། ནག་པ་དང༌། ས་རི་དང༌། ལག་དང༌། ཆུ་སྟོད་དང༌། ནབ་སོ་དང༌། བྲ་ཉེ་དང༌། སྨིན་དྲུག་<line/>
རྣམས་ལས་སྐྱེས་པའི་མི་དེ་རྣམས་ཀྱིས་འཇིགས་བྱད་ཆེན་པོའི་དངོས་གྲུབ་ཐོབ་པར་འགྱུར་རོ། །སྣར་མ་དང༌། མགོ་དང༌། མཆུ་དང༌། སྐག་རྣམས་ལ་ཡང་ངོ༌། །འདི་ནི་ནག་<line/>
པོ་ཆེན་པོའི་རྒྱུད་ཀྱི་རྒྱལ་པོ་ལས། ཞིང་སྐྱེས་ཀྱི་ལེའུ་སྟེ་ཉི་ཤུ་རྩ་དགུ་པའོ།། །།དེ་ནས་ཞིང་སྐྱོང་བཤད་པར་བྱའོ། །གང་གིས་ངེས་པར་བགེགས་ཡོད་པའི་སར་ཕྱིན་<line/>
ལ་ཇི་ལྟར་བསྐྱེད་པར་བྱ་བ་དེ་ལྟར་བསྐྱེད་པ་ནི་དང་པོར་ཡི་གེ་ཧཱུཾ་གིས་དམིགས་ལ་མཆོད་པ་སྣ་ཚོགས་པས་མཆོད་ལ། སྡིག་པ་བཤགས་པ་ལ་སོགས་པ་བྱས་པ་དང༌།<line/>
སྙིང་ཁར་ཧཱུཾ་ཡོངས་སུ་གྱུར་པ་ལས་གྲི་གུག་ཡི་གེ་ཀྵཾ་དང༌། ཧཱུཾ་གིས་བྱིན་གྱིས་བརླབ་པའོ། །དེ་རྣམས་ཡོངས་སུ་གྱུར་བ་ལས་བདག་ཉིད་ཞིང་སྐྱོང་ཕྱག་གཉིས་པ། གྲི་གུག་དང༌།<line/>
ཐོད་པ་ཕྱག་ན་བསྣམས་པ། གཡས་བརྐྱང་གིས་བཞུགས་པས་ཁྱིམ་ནན་པ། ཕཊ་ཅེས་པའི་སྒྲ་སྒྲོགས་པ། མཆེ་བ་གཙིགས་པ། ཁ་དོག་སྔོ་ནག་སྤྱན་གསུམ་པ། དབུ་སྐྲ་<line/>
</page>
<page index="109" id="359A">༄༅། །ཁམ་པ་གྱེན་དུ་བརྫེས་པ། སྟག་གི་པགས་པ་ན་བཟར་གསོལ་བ། ཁྲག་འཐུང་བ། རྣལ་འབྱོར་མ་གཉིས་ཀྱིས་བསྐོར་བ་བསྒོམས་ནས་སྔགས་<line/>
རྒྱུན་དུ་བཟླས་སོ། །ཆུ་འགྲམ་གྱི་ས་ལས་ཕྲེང་བ་བྱ། ཥ་ཎ་པའི་སྐུད་པ་ལ་བརྒྱུས་པ་ཐོགས་ལ། ཨོཾ་ཧཱུཾ་ཙཾ་སརྦ་སིདྡྷི་དཱ་ཡཀྵ་ཡ་སྭཱཧཱ་ཞེས་པ་ཟླ་བ་དྲུག་བཟླས་ན་རྣལ་འབྱོར་<line/>
པ་གང་འདོད་པ་འགྲུབ་པར་འགྱུར་རོ། །ཁྲག་དང༌། ཆང་དང༌། ཤ་གསར་པ་དང༌། སྲན་མ་ཥ་ལས་བྱས་པའི་ཟན་རྣམས་ལ་གཏོར་མ་བྱས་དེ་ཡིས་ཉི་མ་རེ་སྦྱིན་ནོ། །ལྗོན་<line/>
ཤིང་གི་དྲུང་ངམ། དུར་ཁྲོད་དམ། ཆུ་འགྲམ་རྣམས་སུའང་དེ་ལྟར་བྱའོ། །ས་བོན་ཡི་གེ་ཙམ་ལས་ཞིང་སྐྱོང་སེར་སྐྱ་གསུམ་བསྐྱེད་པ་ནི་རྣལ་འབྱོར་པ་དགེ་བ་དང༌། མི་དགེ་<line/>
བའི་ལས་རྒྱུན་དུ་སོ་སོར་བྱས་ནས་དངོས་གྲུབ་བསྒྲུབ་པར་བྱའོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ཞིང་སྐྱོང་བ་བཞེངས་པའི་ལེའུ་སྟེ་སུམ་ཅུ་པའོ།། །།<line/>
རྩའི་འཁོར་ལོ་བཤད་པར་བྱའོ། །གསུམ་འདྲེས་པའི་རྣལ་འབྱོར་དང་ལྡན་པའི་སློབ་དཔོན་ལ་བྱང་ཆུབ་སེམས་དཔའ་ཆེན་པོ་གནས་པ་སྟེ། རང་འདོད་སྤངས་པ་ལ་<line/>
ཡང་དག་པར་སྤྱོད་པ་ནི་ཨ་བ་དྷཱུ་ཏཱི་དང༌། ལ་ལ་ནཱ་དང༌། ར་ས་ནཱ་རྣམས་འདུས་པར་བྱའོ། །རྩ་དྲུག་ཅུ་རྩ་བཞི་བརྟན་པར་གྱུར་པའི་ནུས་པ་བརྩིས་པ་ནི། ལ་ལ་ནཱ་ཤེས་<line/>
</page>
<page index="110" id="359B">རབ་ཀྱི་རང་བཞིན་ཅན་དུ་ཤེས་པའོ། །ར་ས་ནཱ་ཁམས་བདེ་བའི་རང་བཞིན་ཅན་ཚོད་ཤེས་པའོ། །ཨ་བ་དྷཱུ་ཏི་ནི་བདེ་བ་ཆེན་པོའི་རང་བཞིན་ཅན་མན་ཤེས་པའོ། །ཁམས་<line/>
དཀར་པོ་བསྐྱེད་པ་དང༌། ཁམས་གསུམ་བསྐྱེད་པའོ། །ཨ་ཊྛ་ཨུ་ཊ་ཐེ་ཧཱ་ནཱ་ཧཱ་ཨི་ཨ། ས་ཨ་ལ་སཾ་མོ་ཧེ་ཙ་ཙ་ཙི་ཨུ་ཧ་རཱ་ཛ་ན་ཏཱཾ་བྷཱཾ་ཏི་ཨོཾ། ནཱ་ཧ་ཧ་ནཱ་དྷ་སཾ་ཀུ་ལ་བྷ་ཝ་ཨི་སྭ་ར་ཧ་བྷ་ན་ཨི་<line/>
ཀཱ་ལ༑ ཀཱ་ལ་ཧ་ཀ་རི་ཙི་ཨ་ནཱ་བ་ཨི་སྭཱཧཱ། འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། རྩའི་འཁོར་ལོའི་ལེའུ་སྟེ་སུམ་ཅུ་སོ་གཅིག་པའོ།། །།དེ་ནས་བཅོམ་ལྡན་<line/>
འདས་བྱང་ཆུབ་སེམས་ཀྱི་རྡོ་རྗེས་བདག་ལ་སྨྲས་པ་ནི་སེམས་ཀྱི་རང་བཞིན་སྐད་ཅིག་མ་བཅུ་དྲུག་ཏུ་ཡང་དག་པར་སྐྱེ་བ་དེ། ཡེ་ཤེས་ཆེན་པོའི་རྒྱུའི་རང་བཞིན་ནོ། །རྣམ་པར་<line/>
ཤེས་པ་དང༌། ཡུལ་རྐང་པ་གཉིས་འདུ་བ་ལ་བར་དུ་གཅོད་པའི་བུ་མོ་ལ་སྐད་ཅིག་མ་བཅུ་དྲུག་འཛིན་མར་འདོད་པ་ཚ་རེག་དང༌། གྲང་རེག་ཇི་བཞིན་ནོ། །<span class="conversion-problem" title="125: Cannot convert ACIP {A} because we would be required to assume that {A} is a consonant, when it is not clear if it is a consonant or a vowel.">A</span>་[?] རེ། ཨི་ཎི་<line/>
བུདྡྷ་སྭབྷ་བེ། ཙིཏྟ་བཌན་ཏི་བོ། བྷ་ཝན་སི་ལ། ཨུ་པ་ལ་ཀ་ཁ་མ་ཛ་ཛྷེཾ། ཙཱི་ཨ་པ་ལ་བི་སྥཱ་ར་ཎ་ཀཱཾ་ཏི་མ་ཎཱ། བཾ་ཏི་ཀ་ཐ་ནཾ། འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དགེ་<line/>
བ་དང༌། མི་དགེ་བ་བརྗོད་པའི་ལེའུ་སྟེ་སུམ་ཅུ་སོ་གཉིས་པའོ།། །།དེ་ནས་བསམ་གཏན་གྱི་བསྒྲུབ་པ་བཤད་པར་བྱའོ། །གང་དང༌། གང་གིས་སེམས་ཅན་གྱི་སྡུག་བསྔལ་<line/>
</page>
<page index="111" id="360A">༄༅། །དགྲོལ་བར་ཤེས་པ་དེས་གྲོ་ག་ལ་དུག་དང༌། གཅིན་དང༌། ཁྲག་རྣམས་ཀྱིས་ཡི་གེ་མཾ་དང༌། རཾ་དང་གཉིས་ཀྱི་བར་དུ་བསྒྲུབ་བྱའི་མིང་ཧཱུཾ་ཕཊ་དང་ལྡན་པའི་<line/>
འཁོར་ལོ་བྲིས་ལ། དེ་དྲིལ་ཏེ་མེས་བསྲོས་ན་སྐད་ཅིག་དེ་ཉིད་ལ་སྦྱོར་བ་དེས་འཆི་བར་འགྱུར་རོ། །ནངས་པར་སྔ་བར་ལངས་ཏེ་གདོང་བཀྲུས་པ་དང༌། ཨོཾ་མ་ཎི་བྷ་དྲཱ་ཡ། མཧཱ་<line/>
ཀཱ་ལ་པྲཱ་ཀྲྀ་ཏི་སེ་ན་པ་ཏ་ཡེ། ཨོཾ་མི་ལི་མི་ལི་མཱནྡྷ་ནཱཾ་ད་དཱ་པ་ཡེ་སྭཱཧཱ་ཞེས་པས་ཕྱོགས་བཅོ་ལྔ་རུ་བྱུག་ཅིང་མཎྜལ་ཟླུམ་པོ་བྱས་ལ། ཨོཾ་ནཱཾ་དཱི་མཧཱ་ཀཱ་ལཱ་ཡ་བཛྲ་པུཥྤེ་ཧཱུཾ་ཞེས་<line/>
པས་མེ་ཏོག་ཨ་པ་རཱ་ཙི་ཏ་ནག་པོ་དབུས་སུ་དབུལ་ལོ། །ཨོཾ་ཀཱ་ལཱ་ཡ་ཀ་ཡཀྵཱ་ཡ་བཛྲ་པུཥྤེ་ཧཱུཾ་ཞེས་པས་ཤར་ཕྱོགས་སུའོ། །ཨོཾ་བི་ཌཱ་ལ་མུ་ཁཱ་ཡཀྵཱ་ཡ་བཛྲ་པུཥྤེ་ཧཱུཾ་ཞེས་<line/>
པས་ལྷོ་ཕྱོགས་སུའོ། །ཨོཾ་ཨ་སྭཱ་མུ་ཁ་ཡཀྵཱ་ཡ་བཛྲ་པུཥྤེ་ཧཱུཾ་ཞེས་པས་ནུབ་ཕྱོགས་སུའོ། །ཨོཾ་ཀྲི་མི་མུ་ཥཱ་ཡཀྵ་ཡ་བཛྲ་པུཥྤེ་ཧཱུཾ་ཞེས་པས་བྱང་ཕྱོགས་སུའོ། །མཚམས་རྣམས་སུ་<line/>
ནི་ད་ཧུ་མུ་ཁཱི་ཡཀྵི་ཡཀྵི་ཎྱཻ་མཾ། སུ་ཀཱ་རཱ་མུ་ཁཱི་ཡཀྵཱི་ཎྱཻ་ཧཱུཾ། ཨུ་ལུ་ཀ་མུ་ཁཱི་སྭ་དྷི་ཏ་ཡཀྵཱི་ཎྱཻ་དྲཱོཾ། ཨརྡྷ་སཱུ་ཙ་ཏི་ཡ་མུ་ཁཱི་ཡཀྵཱི་ཎྱཻ་བཾ་ཞེས་པ་ཐམས་ཅད་ལ་སྭཱཧཱ་སྦྱར་བས་སོ། །ཕྱི་<line/>
ནས་ཡང་མེ་ཏོག་དབུས་སུ་དབུལ་བ་ནི། ཨོཾ་མུཀྟ་མུཀྟ་མཧཱ་ཀཱ་ལཱ་ཡ་སྭཱཧཱ། ཨོཾ་སྥོ་ཊ་ཀཱ་མྷཱ་ཀཱ་ལཱ་ཡ་སྭཱཧཱ། ཨོཾ་ཀུ་རུ་ཀི་ཀ་མཧཱ་ཀཱ་ལཱ་ཡ་སྭཱཧཱ། ཨོཾ་གཱ་ཌྷ་ཙཀྲ་མཧཱ་ཀཱ་ལཱ་<line/>
</page>
<page index="112" id="360B">ཡ་སྭཱཧཱ། ཨོཾ་ཁེ་ཊ་ཀུ་རུ་མཧཱ་ཀཱ་ལཱ་ཡ་སྭཱཧཱ། ཞེས་པ་རྣམས་དང་བཅས་པས་སོ། །གཟུངས་བརྒྱ་རྩ་བརྒྱད་ཀྱང་བཟླས་པར་བྱའོ། །ཕྱི་ནས་བཟོད་གསོལ་བྱས་ལ། ཨོཾ་སུ་གརྦྦ་<line/>
པདྨ་མཧཱ་ཀཱ་ལཱ་ཡ་མུཿ་ཞེས་པས་གཤེགས་སུ་གསོལ་ལོ། །འདིའི་དུས་སུ་ཤིང་ནིམ་པ་ལ་སྟེན་བྱ། གོས་སྔོན་པོ་བགོ་ཞིང་གཞོན་ནུ་མ་བདུན་ལ་ཉི་མ་རེ་རེ་ཞིང་རས་ཡུག་<line/>
རེ་རེ་སྦྱིན། རྗེ་བཙུན་ལ་མེ་ཏོག་ཨ་པ་རཱ་ཛ་ཏི་དབུལ། བཟའ་བ་དང༌། བཏུང་བ་སྔོན་དུ་གསུངས་པ་ལྟར་བཟའ་བཏུང་བྱ། དེ་ལྟར་ཐམས་ཅད་དུས་གསུམ་དུ་བྱས་ན་སངས་<line/>
རྒྱས་ཐམས་ཅད་ལ་བསྙེན་བཀུར་བྱས་པའོ། །མཎྜལ་འདི་བྱ་རོག་སྐད་མ་བཏོན་པའི་དུས་སུ་ལངས་ལ་བྱའོ། །ནམ་གྱི་ཆ་སྨད་ལ་ནག་པོ་ཆེན་པོ་ཕྱག་བཅུ་དྲུག་པ་བཀྲམ་ལ་<line/>
ཆང་འཐུང་ཞིང་ཐུན་ཚོད་རེ་རེའི་བར་དུ་གཟུངས་ཀྱི་སྔགས་ཀྱིས་བྱིན་གྱིས་བརླབས་ཅིང་སྦྱོར་བ་འདི་སྒྲུབ་པ་པོས་བྱས་ན་རྗེ་བཙུན་ནག་པོ་ཆེན་པོས་ཟླ་བ་གསུམ་གྱི་བར་ལ་རྨི་<line/>
ལམ་སྟོན་ཅིང་ངེས་པར་དངོས་གྲུབ་ཀྱང་འཐོབ་པར་འགྱུར་རོ། །སྒོམ་ཆེན་པའི་གཟུགས་ཀྱི་གསེར་སྲང་ཕྱེད་དང་གསུམ་སྟེར་བར་འགྱུར་རོ། །ཟླ་བ་དྲུག་གི་བར་གྱིས་མཁའ་<line/>
སྤྱོད་ཀྱི་དངོས་གྲུབ་ཐོབ་ཅིང་རིམ་གྱིས་ཐམས་ཅད་འགྲུབ་སྟེ། ངེས་པར་ཕྱག་རྒྱའི་དངོས་གྲུབ་འཐོབ་པར་འགྱུར་རོ། །གལ་ཏེ་གཅིག་ཀྱང་མ་གྲུབ་ན་ངེས་པར་མཚམས་མེད་པ་<line/>
</page>
<page index="113" id="361A">༄༅། །ལྔའི་ལས་བྱས་པར་འགྱུར་ཞིང་ལྷ་ཐམས་ཅད་བསད་པ་དང་མཚུངས་སོ། །རྒྱུད་འདི་ནི་རྣལ་འབྱོར་གྱི་ཆོ་གའི་བཅུད་ཐམས་ཅད་བསྡུས་པ་ཉིད་དོ།།<line/>
གལ་ཏེ་ལེའུ་འདིའི་སྦྱོར་བ་ལ་ཉེ་བར་གནས་ནས་བསྒྲུབས་ན་སྐད་ཅིག་གིས་ཁྱབ་པར་བྱེད་པའི་མཚམས་མེད་ལྔའི་རྣམ་པར་སྨིན་པ་ཉམས་སུ་མྱོང་བར་མི་འགྱུར་རོ། །<line/>
ཉེ་བར་ལོངས་སྤྱོད་པར་བྱ་བའི་མཆོད་སྦྱིན་གྱི་ཤིང་ནི་མཚན་ཉིད་དང་ལྡན་པའི་ཐབ་ཁུང་བས་ཅུང་ཟད་ཐུང་བའོ། །ཞི་བར་བྱ་བའི་དོན་དུ་ཐང་སྟོང་གི་ལྕི་བ་བླངས་ལ་<line/>
བྱའོ༑ ༑རྒྱས་པར་བྱ་བ་ལ་རྗེ་བཙུན་གྱི་མདུན་དུ་ཇི་ལྟ་བ་བཞིན་ཐབ་བཅས་ལ་རྟེན་དུ་བྱས་པའི་ཤིང་འབྲས་བུ་དང་ལྡན་པ་ལ་ཐབ་ཁུང་དམའ་བར་བྱ་བས་སོ། །ལྷ་མོས་<line/>
གསོལ་པ། ཀྱེ༑ རྗེ་བཙུན། སྦྱིན་སྲེག་ཤིང་གི་བྱེ་བྲག་བླངས་ལ་བསྲེག་པར་བྱ་བ་རྣམས་ཀྱི་ནང་ནས་མཆོག་ཏུ་གྱུར་པ་གང་ལགས། སེམས་ཅན་རྣམས་ལ་ཕན་པ་དང༌། བདེ་<line/>
བའི་དོན་དུ་གསུངས་ཤིག །བཅོམ་ལྡན་འདས་ཀྱིས་བཀའ་སྩལ་པ། དེ་རྣམས་ཀྱི་ནང་ནས་མཆོད་སྦྱིན་གྱི་ཤིང་སྲོག་ཆགས་མེད་པ། སྐམ་པ། ཐབ་ཁུང་པས་ཅུང་<line/>
ཟད་དམའ་བ། སྔར་བཤད་བའི་འབྲས་བུ་ཅན་གྱི་ཤིང་རྒྱས་པའི་ཐབ་ཁུང་དུ་གཅི་བ་སྤངས་པས་སོ། །མངོན་སྤྱོད་ལ་ཤིང་རོ་ཚ་བ་ཚེར་མ་དང་ལྡན་པས་དྲི་ཞིམ་<line/>
</page>
<page index="114" id="361B">པའམ། དུར་ཁྲོད་ནས་བྱུང་བའམ། བོང་བུའམ། རྟ་ལ་སོགས་པའི་སྦངས་སྐམ་པོས་ངེས་པར་འགྲུབ་པར་འགྱུར་རོ། །དབང་དུ་བྱ་བ་ལ་ཤིང་དྲི་ཞིམ་པ་ཨཾ་པའི་འབྲས་བུ་<line/>
དང༑ མེ་ཏོག་དང་ལྡན་བས་སོ། །དགུག་པ་ལ་ཤིང་ཚེར་མ་ཅན་ལ་སོགས་པ་སྟེ་སྦྱིན་སྲེག་གི་རིམ་པའི་བྱེ་བྲག་གོ །ལྷ་མོས་གསོལ་པ། གལ་ཏེ་དངོས་གྲུབ་ཆེན་པོ་བརྒྱད་<line/>
ཐོབ་པར་འདོད་པའི་རྣལ་འབྱོར་པས་ཚེས་བརྒྱད་དམ། བཅུའི་དུས་སུ་གོང་དུ་གསུངས་པ་ལྟར་མཎྜལ་བྱས་ལ་སྔགས་སྟོང་ཕྲག་ལྔ་ཤ་དང༌། ཆང་བཟའ་བ་དང༌། བཏུང་བ་དང་<line/>
བཅས་ཏེ་བཟླས་པར་བྱའོ། །ཉལ་བའི་དུས་སུ་ཆང་ཕོགས་བརྒྱ་རྩ་བརྒྱད་དུ་མཉེས་པས་གདོང་བཀྲུས་ནས་ཉལ་ན། རྨི་ལམ་དུ་དགེ་བ་དང༌། མི་དགེ་བ་སྟོན་ནོ། །དེ་རྣམས་<line/>
ཀྱི་སྔགས་ནི། ཨོཾ་མུ་སྭ་པ་ནཾ་ག་ཀ་ཐཱ་ཡ་ཧཱུཾ་ཞེས་པའོ། །དེ་ལྟར་མིན་ན་སྔགས་དེས་ཅེ་སྤྱང་ཤ་ལ་སོགས་པ་ཆང་གིས་སྦགས་ལ། ཆུ་ནང་གི་ཤིང་མེ་ལ་ཁྲི་ཕྲག་གཅིག་ཏུ་<line/>
སྦྱིན་སྲེག་བྱས་ན་ཉལ་བའི་དུས་སུ་མར་མེའི་མར་གྱིས་སྔགས་བརྒྱ་ཕྲག་གཅིག་བཟླས་ཤིང་རྐང་པ་ལ་བྱུགས་ཏེ་ཉལ་ན་རྨི་ལམ་དུ་འབྱུང་བ་དང༌། མི་འབྱུང་བ་ངེས་པར་<line/>
བཤད་པར་འགྱུར་རོ། །གཉིད་མ་ལོག་པའི་དམིགས་པའི་སྦྱོར་བ་ནི། ཨོཾ་མ་ཎི་དྷཱ་ར་ཎཱི་ན་དམ་ནཾ་ད་ཡ། སྭ་པ་ནཾ་ཀཱ་ཐཱ་ཡ་ཀཱ་ཐཱ་ཡ་ཧཱུཾ་ཕཊ་སྭཱཧཱ་ཞེས་པ་ཁྲི་ཕྲག་ལྔ་བཟླས་<line/>
</page>
<page index="115" id="362A">༄༅། །ཏེ་རང་གི་ཆུས་གདོང་བཀྲུས་ནས་བྱ་བ་ལ་སེམས་ཤིང་ཉལ་ན་དགེ་བ་དང༌། མི་དགེ་བའི་དོན་འབྱུང་བ་དང༌། མི་འབྱུང་བ་སྟོན་ཏོ། །གཞན་ཡང༌། སྔགས་པས་སྦྱོར་པས་<line/>
བསྒྲུབ་པར་བྱ་བ་ནི་ཆོ་གའི་རིམ་པ་ཇི་ལྟ་བ་བཞིན་དུ། རྔ་མོ་ལ་སོགས་པའམ། བ་ལང་ངམ། མ་ཧེ་རྣམས་དང་སྟབས་གཅིག་ཏུ་འགྲོ་ཞིང་སྔར་གྱི་སྔགས་མཆོག་བཟླས་<line/>
ན་ཐེ་ཚོམ་མེད་པར་འགྲུབ་པར་འགྱུར་རོ། །གྲོང་ཁྱེར་གྱི་ཕྱི་རོལ་ལམ། ལྡུམ་རའམ། མཚན་མ་གཅིག་པའམ། དུར་ཁྲོད་རྣམས་སུ་དུས་ཐམས་ཅད་དུ་ཕྱིན་ལ་རྣལ་<line/>
འབྱོར་པ་གསུམ་མམ། ལྔ་དང་སྟབས་གཅིག་ཏུ་ཆང་དང༌། ཤ་ལ་བདེ་བར་ལོངས་སྤྱད་ལ། དེ་ནས་ཁྱིམ་དུ་འོངས་ལ་ཀུན་དུ་རུའི་སྦྱོར་བ་བྱས་ནས་ཇི་ལྟར་འབྱོར་པའི་<line/>
རྫས་ཀྱིས་གཏོར་མ་བཏང་སྟེ། སེམས་ཀྱི་བྱ་བ་བྱས་ལ་ཉལ་ན། འཇིགས་བྱེད་ཆེན་པོས་ངེས་པར་དགེ་བ་དང༌། མི་དགེ་བའི་རྨི་ལམ་སྟོན་ཞིང་རིལ་བུ་དང༌། བཀྲ་ཤིས་པའི་<line/>
གནས་དང༌། ཚེ་ལོ་ལྔ་བརྒྱ་ཐུབ་པའི་སྨན་རྣམས་ཐེ་ཚོམ་མེད་པར་མངོན་སུམ་དུ་སྟེར་བར་འགྱུར་རོ། །རིམས་གཞོམ་པ་ནི། ཡི་གེ་ཧཱུཾ་བརྗོད་ཅིང་སྨན་ཛ་ཡན་ཏིའི་རྩ་<line/>
བ་བཟའ་བར་བྱས་ན་ཐེ་ཚོམ་མེད་པར་ཞི་བར་འགྱུར་རོ། །ཡང་ཨོཾ་ཨ་མོ་གྷ་རི་ཏི་མཧཱ་ཀཱ་ལ་ཧཱུཾ་ཕཊ་ཕཊ། ཀི་ལི་ཀི་ལི། མཱ་ར་མཱ་ར། ཀཱ་ར་ཡ་ཀཱ་ར་ཡ། ས་མ་ས་མ། ཙ་<line/>
</page>
<page index="116" id="362B">མ་ཙ་མ། ད་མ་ད་མ། ཛྭ་ར་མེ་ཀཱ་ཧི་ཀཱ་དྷྱ་ཧི་ཀ །དྷྱ་ཧི་ཀཾ །ཙ་ཏུརྠ་ཀཾ། མཱ་སི་ཀཱཿ་མ་དྷ་མཱ་སི་ཀཾ། བཻཏྟི་ཀཾ། ཀླེཥྨ་ཀཾ་ཧཱུཾ་ཏ་ཛཾ། གྲ་ཧཾ་ཛ། བེ་ཏཱ་ཌཱཾ། ཧ་ན་ཧ་ན། ཤཱནྟིཾ་མ་མུ་ཀ་སྱ་ཀུ་རུ་ཧ་ཧཱ་<line/>
ཧི་ཧཱི་ཧུ་ཧཱུ་ཧེ་ཧཻ་ཧོ་ཧཽ་ཧཾ་ཧཿ། ཞེས་བཟླས་པ་དང༌། དབུགས་ཕྱེད་ལ་སྐུད་པ་བསྒྲིམས་ལ་མདུད་པ་བྱས་ལ་སྐྲ་ལ་བཏགས་ན། ནད་རིམས་རབ་ཏུ་ཞི་བར་འགྱུར་རོ། །ཡང་ཨོཾ་མཧཱ་<line/>
ཀ་ལ་ཤུ་རྩི་ར་སྤུ་ར་བནྡྷ་ན་ཧཱུཾ་ཕཊ་སྭཱཧཱ། ཞེས་པའི་སྔགས་ཀྱི་རྒྱལ་པོ་ཆེན་པོ་ཡི་གེ་བཅུ་བདུན་པ་འདི་འབུམ་ཕྲག་གཅིག་བཟླས་ནས་བསྒྲུབ་པར་བྱ་བ་ནི། སྨན་ག་ལ་ར་ཊ་<line/>
དང༑ སུ་པ་ལ་ན་དང༌། མ་ཧཱ་ན་ཏ་ར་དང༌། ཨི་ཀ་ཁར་ཡ་ཝ་དང༌། ས་མ་ཊི་ར་ཎ་དང༌། ཨ་ལ་ཝུ་དང༌། ནཱི་ར་ཀ་ལ་དང༌། ཀཱན་ཊཱ་ཧཱ་བཱི་ཀ་ཛ་དང༌། ཆུ་ཤིང་གི་འབྲས་བུ་<line/>
དང༑ སྦྲང་དང༌། ཊ་སུ་རཱི་དང༌། མུ་ཏི་རི་དང༌། ས་པ་ཏ་དང༌། ལི་དང༌། ཨཾ་ག་བ་ལཱི་དང༌། ར་ཎ་སཱ་སུ་ར་དང༌། ཕེ་ཊ་ཝཱ་ར་དང༌། གྷ་ཎ་ཊ་ཀ་ཕ་ལ་དང༌། སུ་མུ་རི་དང༌། ཙནྡྲ་མ་<line/>
སུ་རི་དང༌། ཨུ་བྷཀྟ་ཙི་དང༌། ལ་ཊ་ཀཱི་དང༌། ཏེ་ན་ཧ་དང༌། ཙནྚ་པྲཱི་དང༌། པུཀྵ་ཡཱ་དང༌། ཙ་ར་ཊ་དང༌། མ་དི་ར་བཱི་ཛ་དང༌། སུཾ་བྷཱ་ཕ་ལ་དང༌། ཧ་གྷོ་ར་དྲ་བྱ་ནེ་ཧ་ར་དང༌། སུདྡྷ་མུ་<line/>
ཎི་པྲཱ་ཙཱཪྻ་ཕ་ལ་དང༌། ཨ་མྲ་ཕ་ལ་དང༌། པྲ་ཧ་རི་དང༌། ཀུན་ད་ལི་ཙ་ལཱི་དང༌། ཛ་ལ་ཙ་ར་ཌིབྦ་པ་དང༌། ཧང་ས་ཌིབྦ་དང༌། མཱ་ག་ཊ་དང༌། བུ་མ་ལ་ཧ་དང༌། ཨ་ཡནྟ་ཕ་ལ་དང་<line/>
</page>
<page index="117" id="363A">༄༅། །ཀཉྫ་རུ་དང༌། པུ་ག་དང༌། ཨ་མུ་ག་ལ་དང༌། གྷ་ན་པ་ར་མཱ་ན་སཱ་དང༌། རྣལ་འབྱོར་པས་རྫས་བཅུ་བཞི་པོ་དེ་རྣམས་བཟུང་ལ། ཟླ་བ་དང༌། ཉི་མ་གཟས་<line/>
བཟུང་བའི་དུས་སུ་དེ་རྣམས་ཆ་སྙམས་ལ་ལྟོ་སྟོང་ལ་མིད་ནས་ཇི་སྲིད་གྲོལ་གྱི་བར་དུ་སྔགས་བཟླས་ན་སྐད་ཅིག་དེ་ཉིད་ལ་འཆི་བ་མེད་དེ། མཁའ་སྤྱོད་ཀྱི་དངོས་གྲུབ་<line/>
འགྲུབ་པར་འགྱུར་རོ། །གལ་ཏེ་མ་གྲུབ་ན་སྒྲུབ་པ་པོས་ཟླ་ཕྱེད་བསྐྱར་ན་ལོ་སྟོང་ཕྲག་གཅིག་ཏུ་འཚོ་ཞིང་དངོས་གྲུབ་ཆེན་པོ་བརྒྱད་རྣམས་ལས་གང་འདོད་པ་དེ་འགྲུབ་<line/>
པར་འགྱུར་རོ། །ཟླ་བ་དང༌། ཉི་མ་གཟས་གཏོང་བའི་དུས་སུ་གོང་གི་བྱ་བ་བྱེད་པ་དེས་ཐེ་ཚོམ་མེད་པར་མཁྱེན་པ་དང་མཚུངས་པའི་སངས་རྒྱས་ཐོབ་བོ། །གལ་ཏེ་<line/>
དངོས་གྲུབ་འདི་མ་གྲུབ་ན་སངས་རྒྱས་དང༌། ཆོས་དང༌། དགེ་འདུན་རྣམས་རྣམ་པར་སྨད་པ་ཡིན་ནོ། །དེའི་ཕྱིར་ཚིག་མང་པོས་དགོས་པ་མེད་དེ། གང་གིས་དེ་རྣམས་<line/>
ལས་འདི་མཐོང་བ་ལ་ཉེ་བར་གནས་པར་མི་བྱེད་པའི་མི་དེ་སྡིག་པའི་གོང་བུ་དང་མཚུངས་པར་རིག་པར་བྱ་སྟེ། སྐྱེ་བ་འདིར་དགྲོལ་བར་མི་ནུས་སོ། །ལེའུ་འདི་ནི་དད་<line/>
བ་དམན་པ་རྣམས་ལ་གསལ་པོར་བསྒྲུབ་པར་མི་བྱའོ། །གལ་ཏེ་གསལ་པོར་བསྒྲགས་ན་སློབ་དཔོན་དེས་དེ་བཞིན་གཤེགས་པ་ལྔ་རྣམ་པར་ཉམས་པར་བྱས་པའོ། །<line/>
</page>
<page index="118" id="363B">ལེའུ་འདི་མཐོང་བ་ཙམ་ཡང་རྙེད་པར་དཀོན་ནོ། །སྨན་བྷན་དུམ་དང༌། ཀཱི་རཾ་དང༌། མི་ཀི་རཾ་དང༌། སུ་མི་ཏཾ་དང༌། པྲ་བྷཾ་ཌཾ་རྣམས་ཟླ་བ་དང༌། ཉི་མ་གཟས་བཟུང་དུས་སུ་ཟོས་ན། ངག་<line/>
གི་དབང་ཕྱུག་འགྲུབ་པར་འགྱུར་རོ། །ལྗོན་ཤིང་པུ་ན་ལའི་རྩ་བ་དང༌། ས་ག་རའི་འདབ་མ་དང༌། བ་ར་ད་རྣམས་དང༌། ཚ་བའི་མར་དང་ཡང་དག་པར་ལྡན་པ་གཟས་བཟུང་བའི་<line/>
དུས་སུ་ཟོས་ན་ཐོས་པ་ཙམ་གྱིས་འཛིན་པར་ནུས་པ་དང༌། བཀླགས་པ་ཙམ་གྱིས་ཟིན་པར་ནུས་པ་དང༌། ཐེ་ཚོམ་མེད་པར་ཚིགས་སུ་བཅད་པ་རྩོམ་པར་ནུས་པར་འགྱུར་རོ། །<line/>
སྨན་པྲཧྨི་ཙུ་ཊ་དང༌། བྷོ་ཊཱ་རཱ་ལཱ་དང༌། ཐང་ཤིང་གི་ཁུ་བ་དང་སྟབས་གཅིག་ཏུ་འཐུངས་ན་པཎྜི་ཏ་ར་འགྱུར་རོ། །ཤུ་དག་དང༌། མཱ་ར་ག་ནི་དང༌། ལྒ་དང༌། གོ་སྙོད་དང༌། ཀར་<line/>
ད་བཛྲ་མ་ལི་རྣམས་སྦྲང་དང་སྤྱར་ཏེ་ཟོས་ན་སྐད་ཅིག་གིས་པཎྜི་ཏ་ཆེན་པོར་འགྱུར་རོ། །ཨོཾ་མཱཾ་ཧྲཱིཿ་ཞེས་པའི་སྔགས་འདི་གཟས་བཟུང་བའི་དུས་སུ་སྨན་པ་དར་ཁར་བཅུག་སྟེ།<line/>
ཇི་སྲིད་བཏང་གི་བར་དུ་བཟླས་ན་ཉིན་རེ་ཞིང་ཚིགས་སུ་བཅད་པ་བརྒྱ་ཕྲག་རེ་རེ་ཟིན་པར་འགྱུར་རོ། །སྔགས་སྟོང་ཕྲག་གཅིག་བསྙེན་པ་བསྐྱལ་ནས་ལག་བའི་མཐིལ་དུ་<line/>
བསྣུར་ཏེ་ཆུ་ཁྱོར་བ་གང་འཐུངས་ན་དབྱངས་ཅན་མ་འགྲུབ་པར་འགྱུར་ཏེ། ངེས་པར་ཐོས་པ་ཙམ་གྱིས་ཟིན་པར་འགྱུར་རོ། །སྔགས་འདི་ཁྲི་ཕྲག་གཅིག་སྦྱིན་སྲེག་བྱས་ན་<line/>
</page>
<page index="119" id="364A">༄༅། །གསུང་ཆེན་པོ་ཚིག་དག་པའང་ཐོབ་པར་འགྱུར་རོ། །འདི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དབྱངས་ཅན་མའི་ཆོ་ག་བསམ་གཏན་གྱི་སྒྲུབ་པའི་ལེའུ་<line/>
སྟེ་སུམ་ཅུ་སོ་གསུམ་པའོ།། །།གཞན་ཡང༌། གཞོན་ནུ་མས་རྩི་བའི་ལེའུ་བཤད་པར་བྱའོ། །མ་ཛྫྷ་ཧ་རི་བུ་ཧ་ཨུ་ར་ཧེ་རི་ཨོ། ཨནྟེ་ཨ་རུ་ཛུ་ཨུར་པ་སི་ཨོ། ཛ་ཛཱ་ཛ་<line/>
ཏ་ཐམ་ཛཱ་ཨི་ཨོ་ཏ་ཀྑ་ན་ཧོ་ཨི་ཎུ་པཱ་ཝི་ཨོ་ཀ་ཧ་ནཾ། ཨར་ཝཱ་ར་ཎི་མུཏྟི་ཨ་ནཱ་ཧི་ཨོ། སུ་ཏི་ཨོ་པ་ཨི་ཊི་ཨུ་སེ་ས་ཝཱཀྐཱ་ན་ཏེ་ས་ཀ་ཁུ་ས་ཧི་ཨོ། ཛཾ་ཧ་ཨ་དཱ་ཐ་ཨ་ཧ་ཨོ་ཀ་ཧ་ཀ་ཧ་ཏ་ག་<line/>
ཁཎུ་ཀ་ཧི་ཨོ། འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། གཞོན་ནུ་མས་རྩི་བའི་ལེའུ་སྟེ་སུམ་ཅུ་སོ་བཞི་པའོ།། །།གཞན་ཡང་རིམས་ཀྱིས་སྣའི་རྒྱུ་བ་གཉིས་<line/>
གཅིག་ཏུ་བྱ་སྟེ། བརྒྱུས་ན་ལྷ་རྣམས་ཀྱང་འཆི་བར་འགྱུར་བས་སོ། །དཔེར་ན། གྲོང་ཁྱེར་གྱི་སྐྱེ་བོ་མི་ཤེས་པ་རྣམས་ཀྱིས་ཁྲིམས་དང་འགལ་བ་བྱས་ཏེ། ཡུལ་ནས་འཐོན་<line/>
པ་དང༌། སྐྲག་ཅིང་དངངས་པས་དེ་རྣམས་བྲོས་ཀྱང་སྲོག་དང་བྲལ་བར་འགྱུར་བ་ལྟར་རོ། །འདི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། མཉམ་པར་སྦྱོར་བའི་ལེའུ་སྟེ་<line/>
སུམ་ཅུ་སོ་ལྔ་པའོ།། །།གཞན་ཡང༌། གི་ཝང་དང༌། སཱ་ཥཱ་དང༌། ཙོ་ན་དང༌། བྲེ་ཏ་རྣམས་ཆ་བསྙམས་ནས་ཁར་བཅུག་སྟེ། སྔགས་བཟླས་ན་འདས་པ་དང་<line/>
</page>
<page index="120" id="364B">མ་འོངས་པའི་དོན་ངེས་པར་ཤེས་པར་འགྱུར་རོ། །ཡང་གི་ཝང་དང༌། སུ་ཁ་ད་ཡཱི་དང༌། པ་ར་སོ་དྷཱི་ནཱི་དང༌། ཧ་པུ་རུ་རུ་དང༌། ཨ་རུ་དྷཱུ་ནི་རྣམས་དཀའ་བ་སྤྱོད་པས་ཆ་བསྙམས་ནས་<line/>
རིལ་བུ་བྱས་ཏེ་མིད་ན་སྐད་ཅིག་དེ་ལ་འདས་པ་དང༌། མ་འོངས་པའི་དོན་ཤེས་པར་འགྱུར་རོ། །ཡང་ཡུང་བ་དང༌། སེ་ཎེ་དང༌། ར་ཎ་པ་ཎ་རྣམས་ཀྱི་ཁུ་བས་མིག་གཉིས་ལ་<line/>
བྱུགས་ན་འཇིག་རྟེན་གསུམ་ན་གནས་པ་ཤེས་ཤིང་མཐོང་བར་འགྱུར་རོ། །ཡང་ཨ་ཤ་མཱུ་ལི་དང༌། ཛ་ཡནྟ་མུ་ལ་དང༌། པཎྜ་ཏ་ཀ་ར་མཱུ་ལ་རྣམས་ཟླ་བ་དང༌། ཉི་མ་གཟས་<line/>
བཟུང་བའི་དུས་སུ་ཁུ་བ་ལ་བསྣུར་ནས། བྱ་བ་ཐམས་ཅད་བསྡོགས་ལ་ཁར་བཅུག་སྟེ་སྤགས་བཟླས་སོ། །ཕྱི་ནས་ཁའམ། གསང་བའི་ལམ་དུ་བཅུག་ན་ངེས་པར་འདས་པ་<line/>
དང༌། མ་འོངས་པའི་དོན་ཤེས་པར་འགྱུར་རོ། །གལ་ཏེ་མི་ཤེས་ན་ངས་མཚམས་མེད་པ་ལྔ་བྱས་པའོ། །ལྗོན་ཤིང་གང་དང༌། གང་གི་རྩ་བ་ཟིལ་བའི་ཆུ་ལ་བསྣུར་ན་ཁ་དོག་བཟང་<line/>
པོར་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ཁ་དོག་འབྱུང་བའི་ལེའུ་སྟེ་སུམ་ཅུ་སོ་དྲུག་པའོ།། །།གཞན་ཡང༌། རེངས་པར་བྱ་བའི་སྔགས་བཤད་<line/>
པར་བྱའོ། །ཨོཾ་ཛ་ལ་ཡ་ཝཱ་ནཱ་ཧཱུཾ། ཞེས་པ་འབུམ་ཕྲག་གཅིག་བཟླས་ན་འདས་པ་དང༌། མ་འོངས་པའི་དོན་ཤེས་པར་འགྱུར་རོ། །ཨོཾ་ཝ་ར་ཝ་ར་པྲ་ཝ་ར་པྲ་ཝ་ར་ཧཱུཾ་ཞེས་<line/>
</page>
<page index="121" id="365A">༄༅། །པ་ཁྲི་ཕྲག་གཅིག་བཟླས་ཏེ་ཕྱི་ནས་ཕོགས་བདུན་བཟླས་ཤིང་གདོང་བཀྲུ་བ་དང་བཏུང་བར་བྱས་ན། ཐོས་པ་ཙམ་གྱིས་ཟིན་པ་དང༌། བཀླགས་<line/>
པ་ཙམ་གྱིས་ཟིན་པར་འགྱུར་རོ། །ཨོཾ་པྲ་ཝ་ར་ཧྲཿ་རབ་ཏུ་དགུག་པའི་སྔགས་སོ། །ཨོཾ་བཱ་སུ་ག་ཡ་ལི་ཧཱུཾ་བསྐྲད་པའི་སྔགས་སོ། །ཨོཾ་ཁ་ཊ་བ་ཙ་ཏྲ་ཧྲཿ་བསད་པའི་<line/>
སྔགས་སོ། །ཨོཾ་རུ་ཨ་སྭཱ་ས་བི་དུ་བཿ་རྨུགས་པར་བྱེད་པའི་སྔགས་སོ། །ཨོཾ་ཧཿ་ཧ་ཛཿ་དགུག་པའི་སྔགས་སོ། །ཨོཾ་ཧི་ཏིཥྛ་ཧེ་བཿ་ཧཱུཾ་མཁའ་འགྲོ་མ་འཆིང་བའི་སྔགས་སོ།།<line/>
ཨོཾ་མཱཾ་རཾ་ཧ་འབྱུང་པོ་འཆིང་བའི་སྔགས་སོ། །ཨོཾ་ཨཱཿ་སྭཱཧཱ་བྱ་ཁྱུང་བཅིང་བའི་སྔགས་སོ། །ཨོཾ་མཱཾ་ཧཱུཾ། བྱ་བསྐྲད་པའི་སྔགས་སོ། །ཨོཾ་ཛ་རཾ་མེ་རེངས་པར་བྱ་བའི་སྔགས་<line/>
སོ༑ ༑ཨོཾ་ཛཾ་ཛཾ་ཛཾ་ཆུ་རེངས་པར་བྱ་བའི་སྔགས་སོ། །ཨོཾ་ཧཾ་ཛཾ་ཡཾ་སྭཱཧཱ་རལ་གྲི་རེངས་པར་བྱ་བའི་སྔགས་སོ། །ཨོཾ་ཛཾ་མཾ་རཾ་ཁུ་བ་རེངས་པར་བྱ་བའི་སྔགས་སོ། །བཅོམ་<line/>
ལྡན་འདས་ཀྱིས་བཀའ་སྩལ་པ། དབེན་པའམ་རྡོ་རྗེའི་ཁྱིམ་མམ། ཁང་སྟོང་རྣམས་སུ་གཞན་དུ་ནི་མ་ཡིན་ནོ། །ནག་པོ་ཆེན་པོའི་དཀྱིལ་འཁོར་བསྒོམས་ལ་བྱ་བ་<line/>
ཐམས་ཅད་བྱ་བ་ནི་ཆང་དང༌། ཤ་དང༌། ཁྲག་དང༌། བ་ལང་ཤ་རྣམས་དང་བཅས་པས། སྲུ་མོ་དང༌། ནེ་ནེ་མོ་དང༌། སྲིང་མོ་དང༌། ཚ་མོ་དང༌། མ་ཡར་མོ་དང༌། བུ་མོ་དང༌། ཞང་པོའི་<line/>
</page>
<page index="122" id="365B">ཆུང་མ་རྣམས་ལ་རྣལ་འབྱོར་པས་སྙོམས་པར་འཇུག་པ་ནི་དང་པོ་སྐེ་ནས་འཁྱུད་དེ། ཆུ་ནས་སོས་བཟུང་ལ་ནུ་མ་ལ་སེན་མོས་བྲུད། མཚན་མར་སོར་མོ་གཞུག་གོ །དེ་ནས་<line/>
བསྐྱོད་པ་དང་དེས་བྷ་ག་ཙུམྤ་ན་བྱའོ། །ཨོ་གཽ་རཾ་ཧེ་བནྡྷ་མུ་ཧྲཾ་སརྦ་གཽ་རཾ་ཏ། ཛྙཱ་ནཾ་ད་དཱ་མཎྜལ་ལ་སྥོ་ཊ་ཡ་ཧཱུཾ་ཧཱུཾ་ཧཱུཾ་ཕཊ་ཕཊ་ཕཊ་སྭཱཧཱ། ཞེས་པ་ནི་རྣལ་འབྱོར་མ་བྱིན་གྱིས་བརླབ་<line/>
པའི་སྔགས་སོ། །བློ་གྲོས་ཅན་གང་གིས་འདི་རྣམས་བྱེད་པས་ངེས་པར་བདེ་བ་ཐམས་ཅད་འགྲུབ་པར་འགྱུར་རོ། །བཟའ་བ་དང༌། བཏུང་བ་དང་ལྡན་པར་རྣལ་འབྱོར་མ་དང་<line/>
སྟབས་གཅིག་ན། ལྷ་མོ་ཨུ་མཱ་ཐེ་ཚོམ་མེད་པར་སྤྱན་དྲངས་པར་འགྱུར་རོ། །དགུན་གྱི་དུས་ན་མེ་ཏོག་བན་དྷུ་སྤྱི་བོར་བཏགས་ན་སྤྱན་དྲངས་པར་འགྱུར་རོ། །འདི་ནི་ནག་པོ་<line/>
ཆེན་པོའི་རྒྱུད་ཀྱི་རྒྱལ་པོ་ལས། རེངས་པར་བྱ་བའི་སྔགས་ཀྱི་ལེའུ་སྟེ་སུམ་ཅུ་སོ་བདུན་པའོ།། །།གཞན་ཡང༌། མི་རྣམས་ཞི་བར་བྱ་བའི་སྦྱིན་སྲེག་བཤད་པར་<line/>
བྱ་སྟེ། ཐབ་ཁུང་གྲུ་བཞི་པ་གཏིང་དུ་ཁྲུ་ཕྱེད་བྲུས་པར་སྦྱིན་སྲེག་སྟོང་ཕྲག་བདུན་བྱ་བ་ནི་ཇི་ལྟར་སྙེད་པའི་མེ་ཏོག་གིས་ཨོཾ་ཀྵཾ་ས་མ་སིདྡྷ་དཱི་པ་ཡ་ཧྲཱཾ་སྭཱཧཱ། ཞེས་པ་དང་བཅས་<line/>
པར་གཞན་དུ་མི་སེམས་པར་རོ། །ཨ་རྒཾ་དབུལ། སྦྱིན་སྲེག་ཐམས་ཅད་དུ་མར་དང༌། སྦྲང་རྩི་དབུལ་ལོ། །གལ་ཏེ་མ་གྲུབ་ན་རྒྱུད་ཐམས་ཅད་དུ་བཤད་པའི་སེམས་ཅན་ཐམས་<line/>
</page>
<page index="123" id="366A">༄༅། །ཅད་ལ་ཕན་པར་མཛད་པ་པོ་བཏགས་པ་དེ་རྣམས་མ་རིག་པར་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། སྦྱིན་སྲེག་གི་ལེའུ་<line/>
སྟེ་སུམ་ཅུ་སོ་བརྒྱད་པའོ།། །།དེ་ནས་ཡང་ལྷ་མོས་གསོལ་པ། ཀྱེ༑བཅོམ་ལྡན་འདས། མི་ལ་བདེ་བར་སྟེན་པར་འགྱུར་བའི་ཐེག་པ་གང་དང༌། གང་གིས་དེ་<line/>
ཁོ་ན་ཉིད་ངེས་པར་ཉན་པར་འཚལ་བས། སྒྲུབ་པ་པོ་གང་དང༌། གང་གིས་བཟའ་བ་དང༌། བཏུང་བ་ལ་ལོངས་སྤྱད་ན་ལུས་འགྲུབ་པ་ལ་གལ་ཏེ་གཤེ་བར་བྱེད་པ་ལ་ཆད་<line/>
པ་མ་བཅད་ན། ཡེ་ཤེས་འབྱུང་བར་འགྱུར་རམ། བཀའ་སྩལ་པ། གང་དང༌། གང་གིས་ཁྱོད་ཀྱིས་ཆང་འཐུང་བ་དང༌། སྲིང་མོ་བླངས་པ་དང༌། ཤ་ཆེན་པོ་ཟོས་པ་ཞེས་སྨྲ་<line/>
ན༑ དེའི་ཚེ་ཤིང་སུ་བྷ་ཨཉྫ་ནའི་རྩ་བ་བརྡུངས་པ་ཆང་གིས་འཕྲུལ་ལ་བསྒྲུབ་བྱའི་གཟུགས་བརྙན་བྱས་ཏེ། དེའི་ཁར་ཆང་བླུག་ནས་ཕྱིས་གསུས་པ་ལ་སྔགས་བྲི་ཞིང་བཟླས་<line/>
པར་བྱ་བ་ནི། ཨོཾ་ཀམ་ལེ་བི་མ་ལེ། ར་ཏྭཱཾ་སྨ་རཱ་མི་ཆེ་གེ་མོ་ལས་ཨུརྡྷོ་མནྟྲ་མ་དྱཱ་མཱཾ་སཾ་ཧཾ་ཧཾཿ་ཧ་ཧཿཞེས་པའི་སྔགས་དྲན་པ་ཙམ་གྱིས་ཆང་དང༌། ཤ་ངེས་པར་སྐྱུག་པར་<line/>
འགྱུར་རོ། །དེའི་ཕྱིར་ཆེ་ག་མོས་སྲིང་མོ་བླངས་པ་ལ་སོགས་པ་གང་གིས་ཀྱང་སྨྲ་བར་མི་ནུས་ཤིང༌། རང་གིས་ལུས་རྣམ་པར་དག་པར་ཡང་བྱེད་དོ། །འདི་ནི་ནག་པོ་ཆེན་<line/>
</page>
<page index="124" id="366B">པོའི་རྒྱུད་ཀྱི་རྒྱལ་པོ་ལས། སྟོན་མོ་དང༌། ཤེས་རབ་མས་རྣམ་པར་དག་པར་བྱེད་པའི་ལེའུ་སྟེ་སུམ་ཅུ་སོ་དགུ་པའོ།། །།ཡང་བཅོམ་ལྡན་འདས་ཀྱིས་བཀའ་<line/>
སྩལ་པ། ཉན་ཐོས་ལ་སོགས་པའི་རིམ་པས་ཚངས་པར་སྤྱོད་པ་ལ་བརྟན་པར་གནས་པ་ཡོངས་སུ་སྤྱད་པར་བྱས་ནས་ཉི་མ་རྒས་པ་དང༌། ཆེན་པོར་གནས་པས་ཐམས་ཅད་<line/>
རབ་ཏུ་ཕྱེ་ལ། རྔ་བོ་ཆེ་དང༌། རྔ་པ་ཊ་ཧ་དང༌། པ་ཊ་ཧ་ཆེན་པོ་དང༌། རྫ་རྔ་ཆེན་པོ་དང༌། ཏམྦུ་ར་དང༌། གླིང་བུ་ལ་སོགས་པའི་སྒྲ་བརྡུང་ལུགས་སྣ་ཚོགས་པ་དང༌། དྲི་ཟ་རྗེས་<line/>
ཀྱི་གླུ་ལ་སོགས་པའི་སྒྲ་དང༌། གར་ཐམས་ཅད་ཡོངས་སུ་རྫོགས་པར་བྱ་ཞིང་དམ་ཚིག་ཅན་དང་སྟབས་གཅིག་ཏུ་གནས་ལ། ཕྱི་ནས་ཐམས་ཅད་བྱིན་གྱིས་བརླབས་པའི་<line/>
སྔགས་ནི། ཨོཾ་ཨ་ཤྲུ་ཎི་པྲ་ཧཱུཾ། ཞེས་པ་འདི་བརྗོད་ན་ངེས་པར་ནག་པོ་ཆེན་པོའི་བྱིན་གྱིས་བརླབས་ཐེ་ཚོམ་མེད་པར་འབྱུང་ངོ༌། །སླད་ཀྱིས་ཐམས་ཅད་འགྲུབ་པར་<line/>
འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། རོལ་མོའི་རྒྱ་མཚོ་ཞེས་བྱ་བའི་ལེའུ་སྟེ་བཞི་བཅུ་པའོ།། །།གཞན་ཡང་རབ་ཏུ་སྦྱོར་བའི་ལེའུ་<line/>
བཤད་བར་བྱའོ། །དུས་ཤེས་པས་ཤེས་བྱ་ཐམས་ཅད་རྐང་པར་མནན་པར་བསམས་པས། བརླག་པར་འགྱུར་བ་ནི་ཤེས་པས་བདེ་བ་ཐོབ་པར་ཇི་ལྟར་བྱ་ན། བསྒོམ་<line/>
</page>
<page index="125" id="367A">༄༅། །བྱ་སྒོམ་བྱེད་བསྒོམ་པ་སྤངས་ལ། བརྟན་པར་གནས་པའི་སྦྱོར་བ་བསམ་དུ་མེད་པར་མཐར་གཏུགས་ཀྱི་བར་དུ་ངེས་པར་བྱའོ། །འདི་ནི་ནག་པོ་ཆེན་<line/>
པོའི་རྒྱུད་ཀྱི་རྒྱལ་པོ་ལས། རབ་ཏུ་སྦྱོར་བའི་ལེའུ་སྟེ་བཞི་བཅུ་གཅིག་པའོ།། །།གཞན་ཡང་བྱོལ་སོང་བསྐྲད་པར་བྱ་བའི་སྔགས་བཤད་པར་བྱ་སྟེ། ཨོཾ་<line/>
ཛཾ་ཛཾ་ཞེས་པ་དྲན་པར་བྱས་ན་གླང་པོ་ཆེ་འབྲོས་པར་འགྱུར་རོ། །ཧཾ་ར་ཞེས་པ་དྲན་པར་བྱས་ན་ཁྱི་འབྲོས་པར་འགྱུར་རོ། །པྲཿཔྲཿ་ཅེས་པ་དྲན་པར་བྱས་ན་རྟ་འབྲོས་པར་<line/>
འགྱུར་རོ། །ཊ་ཧཱུཾ་ཞེས་པ་དྲན་པར་བྱས་ན་སེང་གེ་འབྲོས་པར་འགྱུར་རོ། །ཨེ་ཧི་ཊཾ་ས་ཎ་ཧཿ་ཞེས་པ་དྲན་པར་བྱས་ན། སྤྲུལ་འབྲོས་པར་འགྱུར་རོ། །མུཿ་ཞེས་པ་དྲན་<line/>
པར་བྱས་ན་སྤྲེའུ་བྲོས་པར་འགྱུར་རོ། །གཽ་ཝ་གཿ་ཞེས་པ་དྲན་པར་བྱས་ན། གླང་འབྲོས་པར་འགྱུར་རོ། །སཿ་ཀུ་ལུ་ཀུ་ལུ་ཞེས་པར་དྲན་པར་བྱས་ན་རྒྱལ་པོས་ཅུང་<line/>
ཟད་ཀྱང་གནོད་པ་བྱ་བ་ནུས་པར་མི་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། བྱོལ་སོང་བསྐྲད་པའི་ལེའུ་སྟེ་བཞི་བཅུ་གཉིས་པའོ།། །།གཞན་<line/>
ཡང༑ མཉམ་པར་སྦྱོར་བས་རྗེ་བཙུན་རྟོགས་ཏེ། མཆོག་ཏུ་ཟབ་པ་ལ་མཉམ་པར་སྦྱར་ན་རང་བཞིན་བདེ་བ་མཆོག་ཏུ་འགྱུར་བ་སྐྱེ་བས་སོ། །བདེ་བ་ཐོབ་པར་བྱེད་པ་ནི་སེམས་མ་ཡིན་<line/>
</page>
<page index="126" id="367B">ཞིང༑ སེམས་ལས་བྱུང་བའང་མ་ཡིན་ནོ། །དངོས་པོ་དང༌། དངོས་པོ་མེད་པའང་རྟོགས་པ་དང་མི་ལྡན་པ་བླུན་པོ་གཅོལ་ཆུང་མཆོག་ཏུ་ཟབ་པ་གང་གིས་མི་ཤེས་པའི་མི་དེས་<line/>
གཉིས་སུ་མེད་པའི་ཡེ་ཤེས་ཚིག་ཙམ་དུའང་དྲན་པར་མི་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། མཉམ་པར་སྦྱོར་བའི་ལེའུ་སྟེ་བཞི་བཅུ་གསུམ་<line/>
པའོ༑༑ ༑༑གཞན་ཡང༌། རྣལ་འབྱོར་གྱི་ལེའུ་བཤད་པར་བྱ་སྟེ། སྟེང་འོག་ཡང་དག་པར་མནན་ཏེ། ལྟེ་བའི་དབུས་སུ་ཟླ་བ་བསྒོམས་ན། ཟླ་བ་དྲུག་གིས་ངེས་པར་<line/>
འགྲུབ་པར་འགྱུར་རོ། །སྣའི་བུ་ག་བཀང་སྟེ། ཐིག་ལེ་བསྒོམས་ན་ཉིན་ཞག་ཉི་ཤུ་རྩ་གཅིག་གིས་འགྲུབ་པར་འགྱུར་རོ། །ལྕེ་སྟེང་དུ་བཀུག་ན་རྒས་པ་དང༌། ཤི་བ་<line/>
ལས་གྲོལ་བར་འགྱུར་རོ། །དགང་བ་དང༌། དབྱུང་བ་དང༌། བུམ་པ་ཅན་རིམ་པ་ཇི་ལྟ་བར་དྲན་པར་བྱས་ན། ཟླ་བ་ཕྱེད་ཀྱིས་མཁའ་སྤྱོད་འགྲུབ་པར་འགྱུར་རོ། །རླུང་གིས་<line/>
ཡིད་བསད་པ་ལ་ཟླ་བའི་སྦྱོར་བ་བྱ་བ་ནི། སྔགས་ཀྱི་སྦྱོར་བ་རྣམ་པར་བྱེད་པས་སྐད་ཅིག་ཙམ་གྱིས་ཀྱང་འཕྲོག་སྟེ། ལག་པ་རབ་ཏུ་གཅག་པར་བྱའོ། །འདི་ནི་ནག་པོ་ཆེན་<line/>
པོའི་རྒྱུད་ཀྱི་རྒྱལ་པོ་ལས། རྣལ་འབྱོར་གྱི་ལེའུ་སྟེ་བཞི་བཅུ་བཞི་པའོ།། །།འདིར་རྣལ་འབྱོར་པ་གཟའ་རྣམས་ཀྱི་གཙོ་བོ་བསྒྲུབས་ནས་ཡང་དག་པའི་བདེ་བ་ཤིན་<line/>
</page>
<page index="127" id="368A">༄༅། །ཏུ་ཁྱབ་པར་བྱེད་པའི་སྦྱིན་སྲེག་བྱ་སྟེ། བདག་ཉིད་ལ་གུར་གུམ་དང༌། སྨན་ཧ་རེ་ཎུ་དང༌། ཁུ་བ་དང༌། དངུལ་ཆུ་རྣམས་ལུས་ལ་བྱུགས་ན་<line/>
ཕས་ཀྱི་དཔུང་འཇོམས་པར་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ཕས་ཀྱི་དཔུང་འཇོམས་པའི་ལེའུ་སྟེ་བཞི་བཅུ་ལྔ་པའོ།། །།གཞན་<line/>
ཡང༌། ལྷ་མོས་གསོལ་པ། ཀྱེ༑ བཅོམ་ལྡན་འདས། ཉི་མ་གང་དང༌། གང་ལ་སྔགས་དང༌། སྨན་གྱི་ནུས་པ་འགྲུབ་པར་འགྱུར་གསུངས་ཤིག །ཉན་པར་འཚལ་ལོ། །བཅོམ་<line/>
ལྡན་འདས་ཀྱིས་བཀའ་སྩལ་པ། ཉི་མ་ཐམས་ཅད་བཟང་པོ་ཡིན་ཏེ། འོན་ཀྱང་དུས་ཚོད་ལ་ལྟོས་པར་རིགས་པས་དེའི་ཕྱིར་དུས་ཚོད་བརྗོད་པར་བྱའོ། །ཉི་མ་ནི་ལྔ་པ་<line/>
ལའོ༑ ༑ཟླ་བ་ནི་གཉིས་པ་ལའོ། །གཟའ་རྣམས་ཀྱི་གཙོ་བོ་ནི་བདུན་པ་ལའོ། །སྔགས་པ་ནི་བཞི་པ་ལའོ། །གཟའ་ལྷག་པ་ནི་གསུམ་པ་ལའོ། །མིག་དམར་ནི་དྲུག་པ་ལའོ། །<line/>
སྤེན་པ་ནི་གཅིག་པ་ལ་སྟེ་རང་རང་གི་དུས་ཚོད་ངེས་པར་འགྲུབ་པར་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། གཟུང་བ་དང༌། དོར་བའི་ལེའུ་སྟེ་<line/>
བཞི་བཅུ་རྩ་དྲུག་པའོ།། །།གཞན་ཡང༌། ནང་གི་བདག་ཉིད་ཅན་གྱིས་རྨི་ལམ་བརྟགས་ལ་སེམས་ཅན་རྣམས་ཀྱི་རྨོངས་པ་དང་བྲལ་བའི་དུས་ཚོད་དང་རབ་ཏུ་<line/>
</page>
<page index="128" id="368B">ལྡན་པར་བྱ་བའི་ཕྱིར་གཟའ་དང༌། སྐར་མ་དང༌། ཚེས་གྲངས་ཀྱི་གོ་རིམས་བཤད་པར་བྱ་སྟེ། ནག་པོའི་ཕྱོགས་ཀྱི་བཅུ་བཞིའམ། བརྒྱད་དམ། བཅུའམ། ཚེས་གཅིག་<line/>
རྣམས་ཀྱིས་རི་དང༌། ཆུ་སྟོད་དང༌། མེ་བཞི་དང༌། སྐག་དང༌། མཆུ་དང༌། ནག་པ་དང༌། ཐ་སྐར་དང༌། བྲ་ཉེ་དང༌། སྨིན་དྲུག་རྣམས་དང་རབ་ཏུ་ལྡན་པར་བྱའོ། །འདི་<line/>
ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། སྐར་མའི་ལེའུ་སྟེ་བཞི་བཅུ་བདུན་པའོ།། །།གཞན་ཡང༌། ནམ་ཡིད་ཆེས་པའི་དུས་སུ་མཁས་པས་རྒྱུ་བའི་རྩ་གཉིས་<line/>
མནན་པར་བྱ་ཞིང༌། ཤིན་ཏུ་དགའ་བ་ལ་སོགས་པ་ལ་ཉེ་བར་གནས་ནས་ཤེས་བྱ་ཐམས་ཅད་ལྟེ་བའི་དཀྱིལ་འཁོར་དུ་མནན་ན་འགྲོ་བ་རྣམས་ཀྱི་བདེ་བ་ཐེ་ཚོམ་མེད་<line/>
པར་ཐོབ་པ་ནི་ཡུལ་རྣམས་ཡེ་ཤེས་ཀྱི་མེས་བསྲེགས་ནས་སྒྱུ་མ་སྣང་བའོ། །མ་འོངས་པའི་དུས་ནའང་འགྲོ་བ་རྣམས་ཀྱིས་ཤིན་ཏུ་ཡོངས་སུ་དག་པ་དྲི་མ་མེད་པ་བསམ་དུ་<line/>
མེད་པའི་ཞིང་བཟང་པོར་སྐྱེ་བར་འགྱུར་རོ། །རྣལ་འབྱོར་འདིས་འོ་མ་འཐུངས་ན་ལྦུ་བ་ལྟར་དྲི་མ་མེད་པར་འགྱུར་རོ། །རླུང་ཕྱིར་འདོན་ཅིང་དག་པར་བྱས་ན་དགེ་བ་<line/>
བསམ་པ་འགྲུབ་པར་འགྱུར་རོ། །འདིར་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། དགེ་བ་བསམ་པའི་ལེའུ་སྟེ་བཞི་བཅུ་བརྒྱད་པའོ།། །།ལྷ་མོས་གསོལ་པ།<line/>
</page>
<page index="129" id="369A">༄༅། །བཅོམ་ལྡན་འདས། ལམ་གྱི་ཆོ་གའི་རིམ་པ་བཤད་དུ་གསོལ། གང་གིས་གང་སྦར་ལ་སྦྱིན་སྲེག་བྱ། སྙིང་རྗེ་དང་ལྡན་པས་སེམས་ཅན་ཐམས་<line/>
ཅད་བདེ་བ་ལ་ཇི་ལྟར་དགོད། དང་པོར་དངོས་གྲུབ་འདོད་པའི་སྔགས་བཟླས་པ་བྱས་པ་ནས་སྦྱིན་སྲེག་བྱའོ། །མྱུར་བ་ནི་རྟག་པ་བསྟན་ན་བདེ་བའི་རང་བཞིན་ཡེ་ཤེས་<line/>
གོ་སྟེ༑ སྐད་ཅིག་དེ་ལ་ལུས་ཅན་རྣམས་ཀྱིས་ཡེ་ཤེས་འཐོབ་པར་འགྱུར་རོ། །འདི་ནི་ནག་པོ་ཆེན་པོའི་རྒྱུད་ཀྱི་རྒྱལ་པོ་ལས། ལམ་གྱི་ཆོ་གའི་རིམ་པའི་ལེའུ་སྟེ་བཞི་བཅུ་<line/>
དགུ་པའོ།། །།གཞན་ཡང༌། ཨ་ཐརྦ་ཤ་ཝ་རཱིའི་སྔགས་ཀྱི་ལེའུ་བཤད་པར་བྱའོ། །ཨོཾ་སརྦ་མནྟྲ་ཎི་དཱ་ནཾ་ཀྵེ་མཾ་རཾ་ཧཱུཾ་ཀྵཿ་ཧཿ་ཞེས་པའི་སྔགས་ཀྱི་རྒྱལ་པོ་<line/>
འདི་ཕོགས་ཅིག །བཀླགས་པ་ཙམ་གྱིས་སྒྲུབ་པ་པོ་རྣམས་ཀྱི་སྡིག་པ་ཐམས་ཅད་ཚེགས་མེད་པར་ཟད་པར་འགྱུར་རོ། །འདི་ནི་དཔལ་ནག་པོའི་རྒྱུད་ཀྱི་རྒྱལ་པོ་ལས།<line/>
ཨ་ཐརྤ་ཤ་ཝ་རིའི་སྔགས་ཀྱི་ལེའུ་སྟེ་ལྔ་བཅུ་པ་རྫོགས་སོ།། །།ལྡང་འཕྲུལ་གྱི་གཙུག་ལག་ཁང་ཆེན་པོར་ས་ར་མོ་ཆེར་ཕ་རྒྱལ་ཁམས་པས་ཞུས་པའི་<line/>
དོན་དུ། པཎྜི་ཏ་ཆེན་པོ་ས་མནྟ་ཤྲཱི་དང༌། ཞུ་ཆེན་གྱི་ལོཙྪ་བ་རྭ་དགེ་སློང་ཆོས་རབ་ཀྱིས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། <line/>
</page>
</pageset>
<copyright>Copyright &#169; 2012 by the Asian Classics Input Project. All rights reserved.</copyright>
</text>
