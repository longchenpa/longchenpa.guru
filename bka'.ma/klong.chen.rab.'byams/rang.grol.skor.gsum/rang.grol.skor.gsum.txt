@#/_/klong chen rab 'byams pa dri med 'od zer/ rang.grol.skor.gsum/

rig pa'i ye shes kyis ldog ste/_thos bsam sgom gsum gyi shes rab kyis rgyud goms par byas pas dang po'i rtsa ba ma rig pa ldog go/_/de 
log pas/_del brten pa'i gzhan rnams rim gyis ldog ste/_srid par 'jug pa'i rgyu zad pas 'khor ba'i gnas las brgal bar 'gyur te/_bshes spring las/
skye ba 'gags pas 'di kun 'gag par 'gyur/_/zhes pa dang /_rtsa she las/_ma rig 'gag par gyur na ni/_/'du byed rnams kyang 'byung mi 'gyur/_/ma rig 
'gags par 'gyur ba ni/_/shes pas de nyid bsgoms pa'o/_/de dang de ni 'gags gyur pas/_/de dang de ni mngon mi 'byung /_/sdug bsngal phung po 'ba' 
zhig pa/_/de ni de ltar yang dag 'gag_/ces so/_/de'ang rnal byor pa thar pa 'dod pa dag gis 'khor ba 'grub pa'i las rgyunas ma bsags pas/_de'i 

'bras bu phyis 'khor bar skye ba med de 'du byed bkag pa'i phyir ro/_/de skad du/_de nyid las/_'khor ba'i rtsa ba 'du byed de/_/de phyir mkhas rnams 'du mi 
byed|_|ces so/_/'bras bu rten cing 'brel bar 'byung ba ni/_sangs rgyas nas sems can gyi don byed pa rmi lam sgyu ma lta bu ste rgyas par 'og tu 'chad par 
'gyur ro/_/de ltar na chos thams cad rten cing 'brel bar 'byung ba la 'dus par shes pa des bden par dam pa'i don khong du chud nas mya ngan las 'da' bar 'gyur 
te|_de nyidalas/_gang gis rten cing 'brel ba 'byung /_/mthong ba des ni sdug bsngal dang /_/kun 'byung dang ni 'gog pa dang /_/lam nyid de dag mthong 
ba yin/_/zhes gsungs so/_/de dag ni gsung rab chen po'i mdzod khang gnyis pa ste chos thams cad der 'du ba'i phyir ro/_/'di dag ni shes par bya ba rnams kyi 

nang na shin tu gces so/_/snang ba skye med du bstan pa ni/_da ni des gtan la phab pa'i don shes rab nyid bshad pa ni/_snang 'di gdod nas ma 
skyes gzugs brnyan bzhin/_/ngo bo med la snatshogs snang ba ste/_/rang bzhin dag pa'i rten 'brel mthong nas ni/_/mi gzhas mchog gi go 'phang myur du reg_/
'di ltar phyi nang gi chos su snang ba thams cad chu'i nang du shar ba'i zla ba'i gzugs brnyan ltar ngo bo med la sna tshogs su snang ba nyid/_/ting nge 'dzin rgyal po las/
ji ltar mtshan mo chu yi zla ba dag_/dwangs shing rnyog pa med pa'i mtshor snang yang /_/chu zla stod pa gsog ste snyid po med/_/chos rnams thams cad de bzhin shes 
par gyis/_/zhes pa'i tshul gyis 'khor 'das kyi chos rnams rang bzhin med par shes par byas nas mnyam par bzhag ste/_phyi sna tshogs su snang ba'i dngos po/

(nang med la 'char ba'i rig pa gnyis la sems spro bsdu med par bzhag pa na/_de las gzhan pa'i chos gang yang mi dmigs pas nam mkha' lta bu'i dad du blo'i 
'jug pa nub pa'i dbyings don dam pa shes rab kyi pha rol tu phyin pa zhes bya ste/_spyod 'jug las/_gang tshe dngos dang dngos med dag_/blo yi mdun na mi gnas 
pa|_|de tshe rnam pa gzhan med pas/_/dmigs pa med par rab tu zhi/_/zhes pa dang /_sa ra has/_bsgom bya sgom byed las grol ba'i/_/ngang las ma 
g.yos sgom par btags/_/yid la med do phyag rgya/_/'bras bu gang la'ang re ba med/_/ces so/_/don de dag kyang /_mdo sde'i rgyan las/_shes bya 
yang dag rab rnams 'byed/_/ting nge 'dzin la brten pa dang /_kun nas nyon mongs shin tu grol/_/shes rab 'tshob legs bshad dang /_/chos rnams kyi ni 

mchog yin te/_/de dag la yod de rnam gsum/_/shes rab de 'drar yongs shes nas/_/mkhas pas yang dag sgrub par byed/_/ces so/_/
ngo bo ni shes bya rtogs pa'o/_/rgyu ni ting nge 'dzin la brten pa'o/_/'bras bu ni nyon mongs pa las grol ba'o/_/sdud pa las/_shes rab kyis ni chos kyi rang 
bzhin yongs shes nas/_/khams gsum ma lus pa las yang dag bzla bar 'gyur/_/zhes so/_/byed las ni 'tshob dag pa dang /_chos legs par bshad 
nas the tshom gcod pa ste/_de nyidalas/_mi yi khyu mchog 'khor lo rin chen bskor byas na/_/sdug bsngal zad par bya phyir 'gro la chos kyang ston/_/zhes so/_/
yon tan ni shes rab des thar pa'i grong du phyin par byed do/_/dbye na thos pa dang /_bsam pa dang /_sgom pa gsum mam/_ting nge 'dzin gyi sbyor dngos rjes 

gsum gyi shes rab gsum mo/_/de ldan pa'i yon tan ni/_mdo sde'i rgyan las/_rgyal ba'i sras rnams de nyid shes bya gang yin mtha' dag rnam kun shes/_/mya 
ngan 'das la'ang blo yi chags rab ma skyes 'khor bar smos ci dgos/_shes rab de nyid kyis kyang skye bo thams cad byang chub gsum la bkod/_/shes rab ye shes 
kyis yongs zin pas 'jig rten dag ni mi zad bshag_/ces so/_/shes rab dang ldan na grol ba thob pas de nyid bskyed par bstan pa ni/_de lta bu'i/_shes rab ldan pa thabs 
kyis grol 'gyur te/_/ji ltar dug la sngags kyis btab pa bzhin/_/shes rab med na thabs kyis 'ching 'gyur te/_/sman nyid nad du song bas gdung ba bzhin/_/
de phyir gnas lugs rtogs pa'i shes rab bskyed/_/ji skad du/_dkon mchog brtsegs pa las/_'od srungs/_shes rab dang ldan pa rnams ni thabs kyis 

rnam par grol lo/_/shes rab dang mi ldan pa rnams ni thabs kyis yongs su 'ching ngo zhes pa dang /_do ha mdzod las/_snying rje dang bral stong 
pa nyid zhugs gang /_/des ni lam mchog rnyed pa ma yin no/_/'o na ste snying rje 'ba' zhig bsgoms na yang /_/'khor ba 'dir gnas thar pa thob mi 'gyur/_/
gang dag gnyis po sbyor bar zhus pa de/_/'khor bar mi gnas mya ngan 'das mi gnas/_/zhes dang /_blun po gang gis bcings gyur pa/_/mkhas rnams de 
yis myur du grol/_/zhes so/_/de ltar chos thams cad kyi rang bzhin shes nas rab tu 'bad na myur du grol te/_'phags pa go cha bkod pa bstan pa'i mdo las/
gang la la zhig skye ba med pa/_'gag pa med pa/_shin tu zab pa stong pa nyid kyi chos 'di nan tan chen po dang /_brtson 'grus kyis yongs su sgrub par byed na/

(_myur du byang chub sems dpa'i chos kyi dbyings la mkhas pa dang /_gzungs dang spobs pa phun sum tshogs pa dang /_bla na med pa'i chos yongs su sdud pa 'thob 
cing |_sangs rgyas bcom ldan 'das rnams kyis bsngags pa brjod pa dang /_tshul khrims rnam par dag pa la gnas pa dang /_bzod pa rnam par dag pa dang /
bla na med pa'i brtson 'grus dang /_dmigs pa med pa'i bsam gtan dang /_shes rab chen po thob nas myur du mngon par rdzogs par 'tshang rgyashing /_byang chub 
kyi snying po la 'dug par 'gyur bas/_rgyal pochen po bzhis gdugs thogs nas chos kyi 'khor lo bskor bar gsol ba 'debs shing /_lha dang mi rnams la snang ba 
chen po byas nas bla na med pa'i byang chub la rab tu 'god par 'gyur ro zhes so/_/de ltar pha rol tu phyin pa drug bshad pa'i don bsdu ba ni/_da ni de thams cad kyi mjug bsdu ba 

@#/_ni|_sbyin pa nas shes rab kyi bar/_pha rol phyin pa drug la spyod pa na/_/sgyu ma'i skye bo ji bzhin shes par bya/_/'khor gsum mi rtog dge 
ba'i tshogs gnyis kyis/_/rgyal ba'i go 'phang zhi ba thob par 'gyur/_/'di ltar pha rol tu phyin pa drug gis bsdus pa'i dge ba gang la'ang byed pa po bdag nyid/_
bya ba'i yul/_byas pa'i dge ba gsum/_byed dus nas bden zhen med pa sprul pa lta bu'i blo'am sgyu ma lta bus spyad na myur du sangs rgyas 'thob ste/_dkon mchog 
sprin gyi mdo las/_gang la dge ba mi dmigs pa dang /_jiltar bya ba mi dmigs pa dang /_yongs su 'bad pa mi dmigs pa'i tshul gyis bsod nams dang ye 
shes kyi tshogs bsag par bya'o/_/de yang sgyu ma lta bu dang /_smig rgyu lta bu dang /_mig yor lta bu dang /_sprul pa lta bu'i sems kyis rjes su bsgrub par bya'o zhes 

so|_|de'ang shes rab kyi lta ba dag cing /_thabs kyis spyod pa dag na lam la gol sa med pas sangs rgyas tshegs med par 'grub cing mkha' la spyod pa la 
sogs pa'i dngos grub kyang 'grub par 'gyur te/_jo bo rje'i zhal nas/_de ltar lta bas ma rmongs shing /_/spyod pa shin tu dag gyur na/_/gol ba'i lam du mi 
'gro ste/_/'og min gnas su 'gro bar 'gyur/_/zhes so/_/spyi don gsum pa skabs kyi dge ba bsngo ba ni/_da ni dge ba sems can gyi don du bsngo ba/_de ltar dge 
legs sprin gyi bzhon pa yis/_/'gro sems gtsang ma'i lo thog legs bskrun te/_/srid pa'i nyes tshogs dbul bas rab phongs pa'i/_/dub pa'i sems nyidadi 
rid ngal sos shig_/ces smos te/_blo gros dang zhing dri ma med pa'i mkha' dbyings dag par dge ba'i rtsa ba rnal du byung ba'i chu 'dzin 'thug po 'khrigs te/_

chos char rab tu bsil ba'i bdud rtsi'i rgyun bab pa dag gis/_skye dgu dam pa'i chos rab dge ba la gzhol ba'i lo thog bskrun nas/_srid 
par dbul zhing phongs pa'i sdug bsngal mtha' dag zhi ste byang chub kyi snying po'i bde bas tshim zhing ngal sos par shog cig ces smon pa yin no/_/sdug bsngal me 
tshogs gdungs pa'i 'jig rten 'dir/_/chos char dri med bdud rtsi'i rgyun bab pas/_/'gro kun sems kyi dam pa rab rtogs nas/_/bsil gyur ye shes rgya mtsho
thob par shog_/yon tan pad+mos gang ba mdzes pa'i mtsho/_/sa dang lam gyi dang chos nyer bsten zhing /_/pha rol phyin drug dba' rlabs chil chil g.yo/_/
tshogs gnyis chu gter rgya chen spyod par shog_/dus ring thog mtha' med nas yang dang yang /_/srid gsum 'khor ba'i dgon par 'khyams gyur te/_/grangs med 

sdug bsngal mang pos gdungs pa kun/_/bdag gi bde bas bde chen sangs rgyas shog_/chos kun rmi lam sgyu ma'i tshul mthong nas/_/bden par zhen pa'i blo ni 
phyir phyogs te/_/sprul 'dra'i ngang nas dge tshogs rab bsgrub cing /_/snang srid 'khor 'das phyam gcig dag par shog_/rdzogs pa chen po sems nyid ngal 
gso las/_byang chub mchog tu sems bskyed pa'i le'u ste brgyad pa'i 'grel pa'o//_/de ltar theg pa thun mong gi lam gyil rgyud sbyangs rjes/_tshegacig gis zung 'jug gi sku mngon du byed 
pa'i lam dngos dgu pa bskyed rdzogs zunga'abrel du nyams su len pa'ilebul spyi don gsum ste/_lta bas gtan la dbab pa/_sgom pas nyams su blang ba/_skabs kyi dge ba bsngo ba'o/_/spyi don dang po lta bas gtan la dbab pa la dgu las/
bstan pa'i snying po rdo rje'i theg par bslab dgos par gdams pa ni/_de ltar rgyu mtshan nyid kyi theg pa bstan pa'i rjes la/_'bras bu gsang sngags kyi theg pa bshad pa yang /_tshul/

de ltar byang chub mchog tu sems bskyed nas/_/gsang sngags phyi nang bskyed rdzogs don la 'jug_/bshad ma thag pa'i tshul gyis rgyu 
mtshan nyid kyi theg pa la 'jug pa'i tshul bstan nas/_de'i 'og tu 'bras bu gsang sngags kyi theg pa la 'jug par gdams pa ni theg pa'i rim pa nges par bya ba'i 
don to|__mtshan nyid theg pa las khyad par 'phags tshul bshad pa ni/_ci'i phyir zhe na/_rgyu'i theg pa las khyad par du 'phags so zhes bstan pa ste/_de yang thabs mang 
dka' ba med phyir dang /_/don gcig na yang 'jug tshul ma rmongs dang /_/dbang po shin tu rnon pa'i dbang mdzad de/_bya spyod rnal 'byor bla na med bzhi bstan//
de la sangs rgyas kyis sems can gyi blo dang bstun nas theg pa bsam gyis mi khyab pa gsungs kyang bsdu na theg pa gsum du gsungs shing /_theg pa chen po la'ang rgyu 

dang 'bras bu gnyis su bstan te/_rgyu'i theg pa ni dang por 'jug pa'i sgor bstan pa dang /_de'i 'bras bu rdo rje'i theg par bstan te/_'jam dpal sgyu 'phrul drwa 
las/_theg pa snatshogs thabs tshul gyis/_/'gro ba'i don gyi rnam dbye can/_/theg pa gsum gyi des 'byung ni/_/theg pa gcig gi 'bras bur gnas/_/
zhes pa'i/_theg pa de yang gnyis su nges pa ni/_theg chen gyi gang zag kyang rigs gnyis yod pas de'i thabs sam lam gnyis su gsungs te/_de yang gang 
zag 'dod yon la gdung ba chung ba'am/_'dod yon spangs nas grol bar 'dod pa la byang chub sems dpa'i theg pa gsungs shing /_'dod yon spang mi nus pa 
rnams la de'i thabs gsang sngags kyi rim pa gsungs so/_/de yang mthong lam ma skyes kyi bar du lam la rigs de gnyis su sbyangs pas/_skyes dus byad sems 

kyis las mthong lam rnam par mi rtog pa'i ye shes zhes bya la/_sngags las phyag rgya chen po mchog gi dngos grub ces btags pa de mngon du 
byed pa yin no/_/de tshun chad du lam la bslab tshul so sor bstan pas dus ring ba dang nye ba byung ste/_mtshan nyid kyi theg pa las zhe sdang lta bu spong dus byams pa 
gcig pu las thabs kyi cha gzhan med pa dang dka' thub kyi gdung ba che ba dang /_don gcig pu de la thabs mang po med pa'am/_'bras bu bsgrub par don 
gcig na'ang sgrub tshul zab mo la rmongs pa dang /_dbang po rnon po'i rtul pos nyams su blang ba'i thabs su byung bas/_gang dang gang sgrub kyang spang gnyen gnyis 
gnyis byed pas/_spang bya'i cha de lam du mi 'gro bas phyed lam du mi 'gro ba'i phyir lam dog la byang chub kyi rgyu nyung ba'o/_/sngags las tshul de las bzlog pa ste/

de'ang zhe sdang lta bu skyes dus byams pa'am bskyed rim sgyu ma lta bu'am/_rdzogs rim mi rtog pa'i ye shes sam/_zhe sdang de nyid la sbyangs pas me long lta bu'i ye shes 
su'agyur ba la sogs pa'i thabs mang ba dang /_lus ngag sems kyi dka' thub shas chung ba dang /_don gcig bsgrub dus de dang de'i thabs bsam gyis mi khyab pa 
dang ldan pas des par 'grub pa dang /_dbang po shin tu rnon po'i dbang du mdzad nas/_bya ba dang /_spyod pa dang /_rnal 'byor dang /_rnal 'byor chen po bla na 
med pa'i rgyud bzhir gsungs te/_tshul gsum gyi sgron ma las/_don gcig na yang ma rmongs dang /_/thabs mad dka' ba med phyir dang /_/dbang po rnon po'i 
dbang byas nas/_/sngags kyi theg pa khyad par 'phags/_/zhes gsungs so/_/gdul bya gang gi phyir bstan pa ni/_de'ang rgyud sde bzhi po de dag gang gi phyir bstan 

zhe na/_dus dang mi rigs dbang po'i rim pa ste/_/rdzogs ldan sum ldan nyis ldan rtsod ldan dang /_/bramaze rje'u rigs rgyal rigs gdol 
ba'am dmangs/_/rtul po 'bring na shin tu rnon po la/_/khrus dang gtsang sbra gtsor ston bya ba'i rgyud/_/lus ngag bya dang sems kyi sgom pa kun/_/cha mnyam 
ston pa spyod pa'i rgyud sde dang /_/sgom pa gtsor ston lus ngag spyod pa kun/_/grogs tsam ston pa rnal 'byor rgyud dang ni/_/sgo gsum bya bral gzung 'dzin mi 
dmigs par/_/sems kyi chos nyid 'od gsal brtul zhugs mchog_/gtsang sbrachung rnams ngor ni rnal 'byor che/_/zhes smos te/_de'ang dus la ltos na sngon 
bskal pa rdzogs ldan gyi dus na sems can gang la'ang nyon mongs pa mngon du rgyu med pas sgra mi snyan pa'i mi bzhin sems kyi gnyen po dge bas sdom pa'i rten du ma gyur 

(pa'i phyir/_lus ngag gi gtsang sbra dang bya ba 'ba' zhig don du 'gyur ba dang /_mi rigs bzhi la ltos nas bram ze ni gtsang sbra dang dka' thub kyis gdul bar 
bya'i|_gzhan la mi 'jug pa dang /_dbang po rtul po rnams kyis sems kyi kun tu rtsom pa chen po mi go bas lus ngag gi bya byedachos su mthong nas 'jug pa ste/
dgos pa gsum la ltos nas khrus dang gtsang sbra gtso bor ston pa bya ba'i rgyud ma mog+ha bA sha dang /_rig pa mchog dang /_legs par grub pa dang /_'jig rten 
gsum snang la sogs pa gsungs pa yin no/_/yang sngon rdzogs ldan las nyams te nyon mongs pa mngon du rgyu cung zad langs pas 'khrig pa dang rku ba byung ste/
longs spyod dang 'od med pa sum ldan gyi dus na lus ngag gi 'jug pa bsdam pa dang /_gtsang sbra la gnas pa gnyis kas don du 'gyur ba dang /_rje'u rigs rnams 

kyang ha cang gtsang sbra miche bas tshul de la mos pa dang /_dbang po 'bring pos rtogs su rung ba la dgongs nas pad rtse mo dang /_rigs gsum 
grub pa la sogs pa spyod pa'i rgyud gsungs te/_lus ngag gi bya ba dang sems kyi sgom pa cha mnyam du ston pa yin no/_/yang nyis ldan gyi dus ni de las kyang nyon 
mongs par gsal/_sems kyi kun tu spyod pa lha bsgom pa la sogs pa don du 'gyur ba dang /_rgyal rigs rgya chen po la mos shing lcogs pa dang /_dbang po rnon 
pos rtogs su rung ba'i dbang du mdzad nas sems kyi sgom pa gtso bo la lus ngag gi spyod pa grogs tsam du ston pa rnal 'byor gyi rgyud ngan song sbyong ba dang /_rdo rje 
dbyings la sogs pa gsungs pa yin no/_/yang rtsod ldan gyi dus tshe lo brgya pa lta bu snyigs ma lnga brdo ba'i tsho sems kyi dge ba 'ba'azhig gis don du 'gyur ba dang /

gdol ba'am dmangs rigs ni gtsang sbra med cing brtul zhugs che ba dang /_dbang po shin tu rnon pos rtogs par bya bas na lus ngag yid gsum gyi bya ba thams 
cad gzung 'dzin mi dmigs pa'i ngang nas spang blang dang /_dgag sgrub dang /_re dogs la sogs pa gnyis med du spyod cing sems nyid ye nas sangs rgyas pa'i che 
ba rang la gnas pas sangs rgyas gzhan nas mi 'tshol ba'i chosachen po rnal 'byor bla na med pa'i rgyud sgyu 'phrul drwa ba dang /_bde mchog 'khor lo dang /_gsang 
ba 'dus pa la sogs pa gsungs so/_/ji skad du/_gsang ba grub pa las/_gdul bya dus dang 'dul byed kyi/_/skal pa can rnams don gyi phyir/_/gsang 
sngags tshul chen rnam pa bzhi/_/'jig rten khams su bsgrags pa yin/_/zhes so/_/kri yog gsum bshad pa ni/_de dag gi rim pa so sor bshad pa/_de yang 

bya spyod rnal 'byor thub pa rgyud/_/krI ya u pa yo ga zhes bya'o/_/de yang kri ya ste bya ba dang /_u pa ya ste spyod pa dang /_yo ga ste rnal 
'byor dang /_tan+d+ra ste rgyud du grags pa de gsum ni thub pas gsungs pa phyi mtshan nyid kyi theg pa ltar gtsang sbra dang sdom pa'i kun spyod kyi tshul mtshungs pas thub pa 
rgyud kyi theg pa zhes bya'o/_/de dag gsang sngags phyi bar bzhag tshul ni/_rgyud sde chen po/_de dag gsang sngags phyi ste lha rnams kyang /_/yab yum zung 'brel bsgom 
par mi nus shing /_sha lnga bdud rtsi lnga sogs bsten mi byed/_/gtsang sbra kun tu spyod pas gnas pa yin/_/de'ang bya ba dang spyod pa'i rgyud ni sems dpa' dang 
sems ma/_rig sngags dang gzungs sngags kyi lha de dag rje khol dang spun grogs kyi tshul du bzhugs kyi zung 'brel du ma yin la/_rnal 'byor gyi rgyud du dkyil 

'khor gyi gru chad la bkod pa chen po longs spyod rdzogs pa ltar bstan gyi zung 'brel du ma yin zhing /_thabs dang shes rab rim can du bsgom pas bskyed rdzogs so 
so ba nyid dang /_dam rdzas sha lnga bdud rtsi lnga la sogs pa bsten par mi byed/_de dag la btsog pa'i gnas su 'dzin pas gtsang sbra kun tu spyod pas gnas pa'i phyir 
te|_dbang chen rol ba'i rgyud las/_thabs dang shes rab dgyes sprin ye shes grub pa'i dngos/_/sha lnga bdud rtsi lnga dang bde chen mchog rol pa/_/rmad byung 
la yin tshul 'di de las gzhan gyur cing /_/gtsang sbras gdung rnams skal pa dman pas de lta min/_/zhes so/_nang rgyud sde gsum gyi dbye ba ni/_sngags nang pa 
gsum gyi dbye ba ni/_rnala'abyor bla med rgyud la'ang gsum yin te/_/pham gnyis su med pa bla na med/_/bskyed rdzogs gnyis med gtso bor ston pa ste//

mahA a nu a ti zhes bya'o/_/lha yang 'khril sbyor dam rdzas khyad par can/_/gtsang btsog gnyis med thams cad ro gcig tu/_/dkyila'akhor 
gcig gi rol par ston pa yin/_/de la dpal gsang ba 'dus pa dang /_'jam dpal gshin rje'i gshed la sogs pa rnal 'byor pa'i rgyud rnams ni ma hA yo ga 
ste bskyed rim thabs kyi cha dang /_de'i rdzogs rim yang rlung gtso bor ston pa yin la/_yang dag dang /_rdo rje phur pa dang /_'khor lo sdom pa dang /_kye rdo rje 
la sogs pa ni shes rab ma'i rgyud de a nu yo ga zhes bya ste/_shes rab rdzogs pa'i rim pa gtso bor ston zhing /_rdzogs rim yang khams byang chub kyi sems thig le 
gtso bor byed pas bde stong rnam par mi rtog pa'i ye shes su 'dod do/_/gnyis su med pa'i rgyud sgyu 'phrul drwa ba chen po la sogs pa ni ma ti yo ga zhes bya ste/_/

(thabs shes rab 'du 'bral med pa'i ngo bo bskyed rdzogs zung 'jug gtso bor ston zhing /_rdzogs rim yang rtsa rlung thig le las skyes pa'i bde ba/_gsal ba/_mi 
rtog pa dang /_bsam gyis mi khyab pa'i 'od gsal ye shes chen po zhes bya ba gtso bor 'dod pa yin no/_/de gsum ka'ang re re zhing thabs shes zung 'jug tu 
'brel pa'i brdar yab yum 'khril sbyor du bskyed pa dang /_spang blang dang /_dgag sgrub dang /_gtsang btsog la sogs pa bzang ngan blang dor med pa'i don gyi 
phyir sha dang chang la sogs pa'i dam rdzas la rol zhing /_chos thams cad ye nas sangs rgyas pa'i dkyil 'khor gcig tu 'tshang rgya bar 'dod de/_dpal gsang 
ba'i snyid po de kho na nyid nges pa'i rgyud kyi rgyal po sgyu 'phrul drwa ba chen po las/_chos thams cad ye nas sangs rgyas pa'i ngo bo nyid du gcig pa'i mtshan nyid yin pas 

dbyer med ces so/_/de dag so so'i 'dod tshul ni/_rgyud sde de dag gi 'dod tshul la/_bya bas rang nyid dman la lha nyid mchog_/rje khol tshul 
du bsgrub pas dngos grub len/_/spyod pas rang dang lha gnyis mnyam par blta/_/rang nyid dmatshig mdun du ye shes lha/_/grogs po'i tshul gyis dngos grub 
len pa yin/_/rnal 'byor dngos gzhir gnyis su med pa la/_/sbyor rjesalha ni dgu gshegs gnyis su byed/_/chu la chu bzhag gnyis med dngos grub len/_/
del bya ba'i rgyud ni/_lha ye shes pa rgyal po ltar byas te/_rang nyid dmangs kyi tshul gyis dngos grub len par 'dod de/_rigs thams cad pa'i dngos grub len 
pa'i rgyud las/_rje dpon rgyal po'i skur bltas la/_/rang nyid bran gyi 'du shes kyis/_/sngags sgrub dngos grub snying po ni/_/bla na med pa'i mchog tu blang /_/

zhes so/_/spyod pa'i rgyud ni/_rang nyid dmatshig sems dpar bskyed pa'i mdun du/_lha ye shes sems dpa' spun nam grogs po'i tshul du mdun du bskyed nas 
dngos grub len te/_rigs gsum spyi rgyud las/_spun nam grogs kyi tshul tsam du/_/dngos grub dam pa blang bar bya/_/zhes so/_/rnal 'byor gyi rgyud du ni/
bdag lta'i rnal 'byor du bsgoms te/_sbyor ba ye shes pa dgug cing bstim pa dang /_phyag rgya bzhis rgyas gdab pa la sogs pa byas nas mchod bstod bzlas pa 
la sogs byas pa'i mthar yang gshegs su gsol ba yin la/_dngos gzhi gnyis su med pa'i dus der dngos grub 'dod pa yin te/_rdo rje 'byung ba las/_
gnyis su med pa'i chos dbyings dang /_/bla med dngos grub dam pa blang /_/zhes so/_/de'ang de bzhin gshegs pa'i rigs dang /_pad+ma'i rigs dang /_rdo 

rje'i rigs gsum spyi'i sngags dang phyag rgyas byin gyis rlob cing /_dmatshig dang /_chos dang /_las dang /_phyag rgyachen po bzhis rgyas 
'debs pa yin no/_/gong ma gsum gtso bor byed tshul ni/_rnal 'byor chen po'i rgyud la ni/_ma hAs rlung dang bskyed rim thabs gtsol/_/a nus khams dang 
rdzogs rim shes rab gtso/_/ma tis thams cad gnyis med ye shes gtso/_/kun kyang chos kun ye nas mnyam pa nyid/_/yin par shes pa'i tshul gyis nyams su 
len |_|de la chos thams cad ye nas ma skyes pa stong pa nyid du gnas pas sems nyid nam mkha' lta bur bdag med par shes te nyams su len pa ni/_gsang ba 
'dus pa las/_dngos po 'di rnams ma skyes pas/_/chos dang chos nyid med pa ste/_/nam mkha' lta bur bdag med pa/_/byang chub tshul 'di bstan pa'o/_/

zhes 'gyur snga ma las bshadado/_/sgyu 'phrul rngam glog las/_e ma'o/_/dngos po thams cad dang bral ba'i/_/phung po khams dang skye mched dang /_/gzung 
dang 'dzin pa rnam par spangs/_/chos bdag med pa mnyam nyid pas/_/rang sems gdod nas ma skyes pa/_/stong pa nyid kyi rang bzhin no/_/zhes so/_/de ltar 
shes nas thabs pa'i rgyud rnams dkyil 'khor bskyed pa'i rim pa thabs dang /_'byud balnga'i rlung rnam par dag pa gsal stong rnam par mi rtogs pa'i ye shes gtso 
bor byed pas mchog dang thun mong gi dngos grub sgrub par byed do/_/shes rab ma'i rgyud las ni bskyed rim gyi spros pa shas chung bas khams bde ba chen po yi ge b+ha 
ga'i dkyil 'khor las mkha' gsang byang chub mchog gi rim pas gzhan lus phyag rgya dang rang lus thabs ldan la brten nas dga' ba bzhi'i ye shes bde ba chen 

pos byang chub sgrub par byed do/_/gnyis su med pa'i rgyud sde las ni de gnyis ka'i rig pa las khyad par du ye shes chen po gcig dang du ma med 
pa'i chos nyid 'od gsal ba gtso bor byed pas byang chub sgrub par byed do/_/'od gsal ba de yang gsum ste/_bde ba'i 'od gsal/_gsal ba'i 'od /
gsal|_mi rtog pa'i 'od gsal lo/_/dang po khams las su rung ba las ting nge 'dzin skye/_de las mchog mi 'gyur gyi bde ba nam mkha'i dbyings khyab par 
zag pa med pa'i bde bas gang ba skye'o/_/de ni dbu mar dwangs ma chen po bab pa las byung ba'o/_/gsal bal yang gnyis las/_nang du rlung lnga stobs su gyur 
pas dwangs gsal g.yo ba med pa'i ye shes bsam gtan bzhi'i rim pa'achar ba ltar/_phyir ye shesalnga'i 'od lnga sku dang thig le dang 'od snang du snang bas nam mkha' 

khyab par gnas te/_'jam dpal sgyu 'phrul drwa ba las/_ye shes snang ba lam me ba/_/'gro ba'i mar me ye shes sgron/_/gzi brjid chen po 'od gsal ba//
zhes dang /_gzi brjid phreng ldan lta na sdug_/bod bzang 'bar ba dpal gyi be'u/_/zhes 'byung ngo /_/de'ang rlung lnga'i dwangs ma dbu mar chud pa na/_sa'i rlung 
gi dwangs ma dbu mar chud pas nang du sems gnas pa dang /_phyir 'od ser po rin chen 'byung gnas gsal bas mnyam pa nyid kyi ye shes la spyod/_nga rgyal gnas 
su dag_/zad par pa'i ting nge 'dzin la dbang bsgyur/_rin po che brtsegs pa'i 'jig rten bgrod pa'o/_/chu'i rlung gi dwangs ma dbu mar chud pas nang du dwangs la 
rnyog pa med pa'i sems gsal/_phyir 'od dkar po mi bskyod par gsal bas me long lta bu'i ye shes la spyod/_zhe sdang dag_/zad par chu'i ting nge 'dzin la 

dbang bsgyur/_mngon par dga' ba'i 'jig rten bgrod pa'o/_/me'i dwangs ma'i rlung dbu mar chud pas nang du bde drod skye/_phyir 'od dmar 
po snang ba mtha' yas gsal bas so sor rtog pa'i ye shes la spyod/_'dod chags dag_/zad par me'i ting nge 'dzin la dbang bsgyur/_bde ba can gyi 'jig rten 
bgrod pa'o/_/rlung gi dwangs ma'i rlung dbu mar chud pas nang du sems g.yo ba dang mched pa 'thob/_phyir 'od ljang gu don yod grub par gsal bas bya ba grub 
pa'i ye shes la spyod/_phrag dog dag_/zad par rlung gi ting nge 'dzin la dbang bsgyur/_las rab grub pa'i 'jig rten bgrod pa'o/_/nam mkha'i rlung ni de 
thams cad pa'i chos nyid de shin tu dwangs la mi rtog pas/_de'i dwangs ma dbu mar chud pas nang du rnam par mi rtog pa dang /_phyir 'od mthing ga rnam par snang mdzad 

gsal bsachos kyi dbyings kyi ye shes la spyod/_gti mug dag_zad par nam mkha'i khams la dbang bsgyur/_'og min stug po bkod pa'am mkha' spyod kyi 
zhing bgrod pa yin te/_sgyu 'phrul drwa ba chen po las/_de ltar rnal 'byor skal chen po/_/rlung lnga'i dwangs ma stobs gyur pas/_/'od lnga nang gi ye shesalnga/_/sku 
lnga bgrod pa'i zhing khams lnga/_/zad paralnga rtsogs thob par 'gyur/_/zhes bshad do/_/chos thams cad dkyil 'khor gyi rang bzhin du bsgom tshul ni/_da ni chos thams cad 
dkyil 'khor gsum gyi rang bzhin du mngon par rdzogs par sangs rgyas pa'i tshul bstan pa ni/_'di ltar/_bdag dang 'gro kun ye nas sangs rgyas pas/_/phung 
po khams dang skye mchedal sogs kun/_/dkyil 'khor gcig tu gsal btab rim gnyis bsgom/_/de la 'dir chos thams cad ye nas sangs rgyas pa'i dkyil 

'khor gsum gyi rang bzhin du shes par bya ba la gsum ste/_gzhi rang bzhin lhun gyis grub pa'i dkyil 'khor du lta bas thag bcad pa/_lam 
ting nge 'dzin zab mo'i dkyil 'khor du sgom pas nyams su blang ba/_'bras bu byang chub mtshog gi dkyil 'khor du don gnyis phun sum tshogs par bstan pa'o//
dang po la gnyis te/_dag pa gzhi'i gnas lugs dang /_ma dag pa gzhi'i 'khrulatshulalo/_/dang po ni/_gdod ma'i sems nyid stod pa chos sku'i snying po/
gsal ba longs sku'i rang bzhin 'char tshul sprul sku'i 'byung gnas/_nam mkha' ltar go 'byed pa/_nyi zla ltar 'od gsal ba/_rin po che ltar 'dod dgu lhun 
gyis grub pa/_sku lnga/_gsung lnga/_thugs lnga/_yon tan lnga/_'phrin las lnga ste sangs rgyas kyi yon tan rang chas su ye nas yod pa nyid/_gsang snying las/

stong nyid bdag med ye mkhyen rang rig thugs/_/dmigs bya dmigs byed med par dran dbang bsgyur/_/ngo mtshar sku gsung yon tan zhing khams las/_/
gzhan na med de de nyid de ltar yin/_/zhes dang /_byang chub kyi sems kun byed rgyal po las/_kye sems dpa' chen po nyon cig_/kun byed byang chub nga yi rang 
bzhin las/_/ma btsal rang bzhin lhun gyis grub pa ni/_/rgyal ba kun gyi snying po sku gsum ste/_/nga yi rang bzhin ma bcosachos skur grub/_/nga yi ngo bo ma 
bcos longs spyod rdzogs/_/nga yi thugs rje mngon phyung sprul sku gsum/_/btsal nas grub pa'i 'bras bu bstan pa min/_/ma btsal ye nas lhun gyis grub pa 
yin|_|zhes so/_/de lta bu'i don de khams sam snying po zhes bya ba sngar smos pa nyid de yon tan lhun grub chen por ye nas gnas pa yin no/_/ma dag pa gzhi'i 

'khrul tshul ni/_de lta bu'i ngang las sngar smos pa bzhin 'khrul te/_gsang snying las/_e ma'o bde gshegs snying po las/_/rang gi rnam 
rtog las kyis 'khrul/_/sna tshogs lus dang longs spyod dang /_/gzhas dang sdug bsngal la sogs pa/_/bdag dang bdag gir so sor 'dzin/_/zhes pa dang /
srid rtsa'i nyes dmigs bdag tu rtog las 'phros/_/rgyud drug skye 'gag lus dang longs spyod dang /_/gnas dang sdug bsngal 'khrul 'khor la sogs pa/_/log 
rtog nyid las gzhan du ci yang med/_/ces so/_/de ltar 'gro ba rigs drug so sor 'khor ba las/_/khyad par du mi rnams 'khrul dus dang po mngal gnas 'dzin 
pa na/_thog mar mig gnyis dang lte ba'i rtsa mdud du chags te/_delas lus rnams bskyed pa dang /_dwangs ma'i dbang por gyur pa las/_rtsa gsum ka ba'i 

tshul du gnas pa'i nang na/_oM AH_hU~M gsum yi ge'i rnam pa can du gsal ba des/_phyir lus ngag yid gsum gyi rten byed/_nang du 'dod chags zhe sdang gti 
mug gsum gyi rten byed/_gsang bar sku gsung thugs kyi rten byed do/_/de'ang dbu ma'i yar snatshangs bug mar sna gsang gzhas la thug pa'i g.yas rom dkar ba 
dang g.yon rkyang ma dmar ba gnyis dbu ma sngo skya'i g.yas g.yon nas phan tshun lu gu rgyud du mdud pa nyi shu rtsa gcig byas te gnas so/_/de dag la rtsa'i 'khor lo 
yang |_sku gsung thugs bde ba chen po ltar na gsum du gnas te/_lte ba sprul pa'i 'khor lo rtsa 'dab drug cu rtsa bzhi/_mgrin pa longs spyod kyi 'khor lo rtsa 'dab 
bcu drug_/snying ga chos kyi 'khor lo rtsa 'dab brgyad du gnas so/_/sku bzhi ye shes kyi rim pa dang sbyar na/_de'i steng du spyi gtsug bde chen gyi 'khor lo rtsa 'dab 

sum cu rtsa gnyis yod do/_/sku lnga lhun grub kyi dbang du byas na/_de'i steng du gsang gnas bde skyong gi 'khor lo rtsa 'dab bdun cu rtsa gnyis 
khams dwangs ma 'bab pa'i nus ldan du yod do/_/'khor lo drug gi rim pa dang sbyar na/_gsang ba ye shes kyi 'khor lo/_mgrin pa longs spyod kyi 'khor lo/
dbu ma bde ba chen po'i 'khor lo/_gtsug tor nam mkha'i khams kyi 'khor lo/_snying ga chos kyi 'khor lo/_lte ba sprul pa'i 'khor lo ste drug tu yod la/_sgyu 
'phrul ba ltar na ma dag pa rigs drug gi sa bon drug sbyang gzhir gnas pa la/_sbyong byed thub pa drug dang /_pha rol tu phyin pa drug gi rang bzhin gyis sbyangs pas 
ye shes lnga bsam gyis mi khyab pa'i ye shes dang drug 'thob/_'khor lo re dang po'i bar re ste bcu gnyis su rlung dag pas sa bcu gnyis rdzogs pa'i mthar bcu 

gsum pa ye shes chen po'i sa rdzogs par 'dod cing /_dus 'khor bas 'khor lo drug dang /_bar drug ste bcu gnyis la rlung 'pho ba bcu gnyis dang /_rten 
'brel bcu gnyis yod cing /_thig le mi 'pho ba'i dbang gis yar bzlog dus/_gsang ba ye shes kyi 'khor lor log pas sa dang po'i rtags skye/_rlung 'pho ba 
gcig 'gag_/rten 'brel gcig 'dag_/de bzhin du nam mkha'i khams kyi 'khor lo'i bar du sa bcu gnyis bgrod/_rlung 'pho ba bcu gnyis 'gag_/rten 
'brel bcu gnyis 'dag_/thig le nam mkha'i khams su phyin pas sangs rgya bar 'dod do/_/sgyu 'phrul rtsa ba'i rgyud kyi dbang du byas na yang 'khor lo gnyis te/
snying ga zhi ba'i 'khor lo dang /_spyi gtsug khro bo'i 'khor lo'o/_/'di dag na rtsa 'dab kyang rags pa lta'i grangs dang mnyamal/_phra ba bsam gyis mi khyab pa yod 

do|_|de'ang bzhi bcu rtsa gnyis dang lnga bcu rtsa brgyad de brgya phrag gcig go/_/sgyu 'phrulachen mo las/_ro ma brkyang ma kun 'dar ma//
'khor lo so so'i dkyil dag na/_/ka ba'i tshul du gnas pa la/_/yal ga'i 'dab ma grangs las 'das/_/khams dang rlung ni 'bab pa yi/_/ye shes rtsa ni stong 
phrag gcig_/bdun cu rtsa gnyis bsgres pa yis/_/nyi khri chig stong drug brgya'i rlung /_'gyu ba chen mor 'dod pa ste/_/gzhan ni bzhi stong brgyad khri'o/_/
zhes pa dang /_'bum lnga las/_nye ba'i rtsa rnams du ma ste/_/de las lus ni bkang nas gnas/_/de rnams stong phrag bdun cu gnyis/_/lus la de nyid lha mo 
rnams|_zhes dang /_gzhan yang /_stong phrag bdun cu rtsa gnyis kyi/_/rtsa rnams kyi ni rigs bshad do/_/zhes so/_/de'ang nyin zhag phrugs gcig la rlung 

nyi khri chig stong drug brgya rgyub yin la/_'gyu ba chung ba ni kun tu rtog pa nyon mongs pa brgyad khri bzhi stong gi rim pa dang grangs mnyam pas de dag gi rta byed cing nyon 
mongs pa nam rgyub na de dang mnyam du rgyubar 'dod do/_/rang bzhin du pho rlung gyen rgyu stod na gnas pa dang /_mo rlung thur sel smad na gnas pa dang /_ma ning gi 
rlung mnyam gzhas par na gzhas pa gsum bshad do/_/rtsa ba'i rlung ni/_srog 'dzin/_me mnyam/_khyab byed/_gyen rgyu/_thur selalngar grags so/_/byed 
las kyang /_srog gnas pa dang /_drod 'bebs pa dang /_lus gzhas pa dang /_dbugs dbyung rngub dang /_'gro 'dug ga pa 'dor ba dang bcas pa'i bya 
ba byed do/_/'di dag ni thun mong du grags pa ste phyi'i rlung lnga'o/_/nang gi rlung lnga ni 'byung ba lnga'i rlung lnga ste/_sa rlung ser po/_me rlung dmar po/_chu rlung dkar 

po|_rlung gi rlung ljang gu/_nam mkha'i rlung mthing ga'o/_/byed las ni nang gi phung po khams dang skye mched gnas pa'i rten byed/_ma dag pa 
dug lnga dang dag pa ye shesalnga mched pa'i gzhi byed do/_/gsang ba'i rlung lnga ni ye shes lnga la grags pas 'gas par med do/_/khams dwangs ma chen po yang dkar 
po dang dmar po gnyis te/_ro brkyang gnyis nas 'khor lo so so'i rtsa 'dab na gnas so/_/bud med la ni g.yas g.yon go bzlog pas gnas par bshad do/_/
khyad par du zla ba ro ma nas yar sna spyi gtsug gi haM las 'bab cing /_nyin brkyang ma'i mar sna gsang gnas kyi a las 'bab pa'o/_/skyes pa'i brkyang ma dang bud 
med kyi ro ma'i mar sna mdud par gyur pas khams dkar po dang dmar po mi 'dzag par bshad do/_/rtsa mdud rnams grol ba las sa dang lam gyi yon tan rdzogs par 

(_'dod de/_dbu ma'i mdud pa gnyis gnyis grol dus sa bcu'i sa re re rdzogs shing /_de'i yon tan thob pa yang khams dwangs ma re dang rlud dwangs ma re der chud 
pa'i mthong snang du 'dod de/_dper na rtsa mdud dang po gnyis grol/_dwangs ma gnyis dbu mar chud/_lte ba sprul pa'i 'khor lo'i rtsa chen bzhi'i mdud pa grol ba 
las sa dang po'i yon tan 'char ba lta bu'o/_/'khor lo bzhi'i mdud pa grol ba las sku bzhi thob cing ye shes bzhi mngon du byed par 'dod do/_/da lta rtsa mdud 
phal na dwangs ma dkar dmar gnyis dpa' bo dang dpa' mo'i tshul du 'khril sbyor du yod do/_/de ltar rtsa yur ba lta bu la khams chu lta bu derlung shugs lta bus bskyod 
nas 'gro 'ong du gnas pa ni rdo rje'i lus te ye shes chen po'i rten du gyur pa'o/_/khyad par du sgyu 'phrul chen po'i lugs la snying khong stong gi dkyil na rtsa'i dwangs ma rtsa 

phran rgyug pa bsdad pa 'dra ba brgyad las/_gsum chos nyid kyi rtsa/_gcig ye shes kyi rtsa/_gsum rang rgyud kyi rtsa/_gcig yon tan gyi rtsa 
ste|_bi ma la'i gsang thig las/_gang la yod pa rnam pa brgyad du shes/_/zhes pa dang /_de'i 'grel par/_gang la yod na/_snying khong stong gi dkyil na 
rtsa'i dwangs ma rtsa phran rgyus pa bldad pa 'dra ba brgyad yod pa las/_gsum chos nyid kyi rtsa/_gcig ye shes kyi rtsa/_gsum rang rgyud kyi rtsa/_gcig yon tan gyi 
rtsa|_de ltar brgyad du shes par bya'o/_/zhes so/_/de'ang dbus kyi gsum ni sku gsum gyi chos nyid mi 'gyur pa'i rten no/_/mdun na me long ye shes kyi rtsa las 
ye shes bzhi'i rten byed pa dang /_rgyab dang lho na yon tan gyi rtsa zhing khams dang gzhal yas khang la sogs pa'i snang ba 'char ba'i rten byed pa'o/_/g.yon na dug 

gsum rang rgyud kyi rtsas khams gsum rang mtshan gyi 'khrul snang bskyed pa'o/_/de'ang chos nyid kyi rtsa'i sgrubs na 'od ser po zlum po'i khrod na/_sbyang gzhi'i yi ge su 
dang dri ste lha min dang byol song gi sa bon dang /_sbyod byed mo sku dang ye shes kyi snying po'o/_/yi ge'i rang 'od za 'og gi gur khang 'dra'o/_/ye shes kyi rtsa mthing ga 
gru bzhi'i sgrubs na sbyong byed hU~M dang /_sbyang gzhi lta mi'i sa bon ma dang nr-i ste/_dkar dmar mthing ga'i 'od can no/_/rang rgyud kyi rtsa zla gam dmar po'i sgrubs na/_
sbyod byed AH_dang /_sbyang gzhi dmyal ba dang yi dwags kyi sa bon bre dang du'o/_/de'ang ma dag pa'i dus na las dang nyon mongs pas byas pa'i bag chags gang yin 
yi ge drug po'i steng du sog ste/_zhe sdang gis las byas pa'i 'khor khong khrol sogs pa ni du'i steng du sog go/_/'dod chags bre/_da rgyal ma dang nr-i/_phrag 

dog su/_gti mug tri'i steng du sog go/_/rtogs pa'i dus na ye shes kyi rang rtsal dge ba rnams sku gsung thugs kyi yi ge gsum gyi steng du sog 
go|_|de'ang sku dang 'brel pa lha bsgom pa la sogs pa rnams oM/_sngags bzlas pa la sogs pa AH_/_rnam par mi rtog pa bsgom pa la sogs pa hU~M gi steng du 
bzhag pas sbyang gzhi'i yi ge dang de'i steng gi bag chags thams cad dag par byed do/_/de dag kyang /_de nyid las/_gang la ci 'dra de nyid bsres pa bzhin/_/
zhes bya ba chos nyid kyi rtsa la 'od ser po zhig gnas/_ci 'dra na dbyibs zlum po/_tshul dngul chu bzhun ma la zhun mar gyi zol yod pa dang 'dra'o/_/snyid po oM/
sa bon ni su dang tri/_de gsum gyi kha dog ni za 'og gi gur phub pa 'dra'o/_/ye shes kyi rtsa la'od mthing ga zhig gzhas so/_/ci 'dra na dbyibs gru bzhi/

zhags pa thogs pa'am sbrul 'khyil ba 'dra'o/_/tshul le brgan lcebu la shel gong brgyus pa 'dra'o/_/snying po ni hU~M/_sa bon ni ma dang nr-i'o/_rang rgyud kyi rtsa la 
'od dmar po zhig gzhas so/_/ci 'dra na dbyibs zla gam dmar po/_tshul so ga'i chu la smig rgyu'am/_rtsa skya'i kha na zil ba chags pa 'dra/_kha dog zangs 
bzhun ma la ra gan gyi rtsi song ba dang 'dra'o/_/snying po AH_'o/_sa bon ni bre dad du'o/_/de yang ma rtogs pa'i dus na 'khor ba'i rgyu ste a nr-i grol sogs pa'o//
rtogs pa'i dus ni ye shes te oM la sogs pa'o/_/de gnyis 'dres te byad sems la gnas pa'i tshul gong dang 'dra bas bsres pa bzhin zhes bya'o zhes so/_/de 
ltar rtsa tshan pa bzhi la nam shes rnams kyi gnas tshul yang /_de nyid las/_rnam bzhi bye brag drug las brgyad dkyil na/_/zhes bya ba chos nyid dang /_ye shes 

dang /_rang rgyud dang /_yon tan gyi rtsa dang bzhi'o/_/bye brag ni 'od ser po la kun gzhi'i rnam shes gzhas so/_/'od mthing ga la yid kyi 
rnam shes gnas so/_/'od dmar po la nyon mongs pa can gyi yid gnas so/_/'od dmar nag la sgo lnga'i rnam shes gnas so/_/khod ser po rtsa'i dwangs ma dar dkar 
gyi skud pa 'dra ba largyu'o/_/'od mthing ga dbugs kyi dwangs ma la rgyu'o/_/'od dmar po khrag gi dwangs ma la rgyu'o/_/'od dmar nag sgo lnga'i rtsa'i dwangs ma la rgyu'o//
'od ser po'i 'gram na oM dang su tri gnyis bgazhas so/_/'od mthing ga'i sgab na hU~M dang mtsho gnyis gzhas so/_/'od dmar po'i sgrub na mAdang bre du gnyis gnas 
so|_|'od dmar nag ni de rnams kyi skyon dang yon tan no/_/del ma nr-i gnyis dbugs kyi snyigs mal rgyu'o/_/su tri gnyis rtsa'i snyigs mal rgyu'o/_/pre du 

(_gnyis khrag gi snyigs ma la rgyu'o/_/de yang lha dang mi gnyis su skye ba'i kha zin ni yid kyi rnam par shes pas byas nas sa bon ma dang nr-i la sog go/_/byol song dang 
lha ma yin du skye ba'i kha zin ni kun gzhi'i rnam par shes pas byas nas sa bon su dang tri la sog go/_/yi dwags dang dmyal bar skye ba'i kha zin ni sgo lnga'i rnam par 
shes pa dang nyon mongs pa can gyi yid kyis byas nas sa bon bre dang du la sog go/_/'di ltar gzhas pa de ni 'gro ba rigs drug gi sems can thams cad la rang rgyud 
du gnas so zhes so/_/da ltar snying ga'i rtsa brgyad po'i dbus na rtsa'i dwangs ma dar dkar gyi skud pa 'dra ba la spom phra rta rnga bcur gshags pa tsam gyi nang na/_khrag 
gi dwangs ma dang dbugs kyi dwangs ma 'dres pa la 'od kha dog lnga ldan shin tu phra ba la sems nyida'od gsal ba'i chos sku byang chub kyi sems bzhugs te/_mtshan 

brjodalas/_'od bzang 'bar ba dpal gyi be'u/_/zhes pa'o/_/snying ga chos kyi pho brang 'og min gyi zhing na/_bcom ldan 'das rigasalnga'i 
sangs rgyas kun tu bzang po dus rtag pa rgyun gyi khor mor bzhugs pa zhes so/_/de yang /_brtag gnyis las/_lus la ye shes chen po gnas/_/rtog pa 
thams cad yang dag spangs/_/dngos po kun la khyab pa po/_/lus gnas lus las ma skyes pa'o/_/zhes pa dang /_de bzhin gshegs pa'i snyid po chen po'ang de 
yin te/_rgyud bla las/_rdzogs sangs sku ni 'phro phyir dang /_/de bzhin nyid dbyer med phyir dang /_/rigs yod phyir na lus can kun/_/rtag tu sangs rgyas 
snying po can/_/zhes pa dang /_do ha mdzod las/_gang zhig gang la gnas pa de dag ni/_/de ni de ru mthong bar ma gyur te/_/mkhas pa thams cad bstan 

(bcos 'chad pa yis/_/lus la sangs rgyas yod pa ma rtogs so/_/zhes pa'i don no/_/'di nyid ye shes kyi rtsa zhes bya ste/_rlung sems kyi dwangs ma thams cad 
der 'dus pa'i tshomya ngan las 'das pa'i zhing snang lhun grub 'od kyi khang pa bar do ye shes kyi sgron ma'achar ba ste/_'og min gyi zhing rnam dag stug po bkod pa zhes bya 
ba de yin pas na/_rnal 'byor bas 'bad pa na rlung sems kyi dwangs ma thams cad der rdzogs nas snang cha'od lnga dang stong cha chos kyi sku ro gcig tu 'dres pas/_
lam tshogs gnyis rdzogs te sku gnyis mngon du gyur pas 'og min du sangs rgyas pa zhes bya'o/_/de'ang dbu ma'i nang na ye shes kyi 'od rtsa yod par bshad pa de dang 
gcig pa yin te/_sems nyida'od gsal ba'i rten yin par gcig pa'i phyir ro/_/'o na ji ltar 'brel zhe na/_dbu ma nas snying dbus su 'od lam shin tu phra ba rta 

rnga bcur gshags tsam zang thal le yod par 'brel te rten byas pa yin na/_/slob dpon kha cig dbu ma yang dag pa de nyid yin pas/_rtsa 
gsum dbu ma'i nang dang 'brel mi dgos so zhes kyang 'chad do/_/'on kyang rlung thams cad dbu mar 'jug la/_dbu ma'i rlung gi dwangs ma ye shes kyi rtsa der 'jug 
dgos pas 'brel bar 'thad cing /_'chi dus dwangs ma dang rlung thams cad dbu mar 'du/_dbu ma'i rlung dang dwangs ma'i shin tu dwangs ma der 'dus pa las 'od 
gsala'achar bar 'dod de/_stod pa'i 'od gsal snang ba/_mched pa/_thob pa/_nye bar thob pa bzhi rim pas shar zhing nub nas snang ba'i 'od gsal ye shes 
lnga'i zhing snang gis nam mkha' khyab par 'char zhing /_rigasalnga'i sku dang zhing khams bsam gtan gyi zhag lngar 'char bar gsungs pa rnams de'i gnad kyis byung ba 

yin no/_/des na gnad 'di ni shin tu gsang ba'i gsang chen dam pa yin no/_/de lta bu'i rtsa nang gi khrag dbugs dwangs ma'i 'od lnga'i klong na bzhugs pa'i byad 
chub kyi sems de yang /_dper na gser gyi sbu gu'i nang du nor bu ke ke ru bcug pa ltar dwangs la 'od gsal ba yin no/_/de skad du/_gsang thig gi 'grel pa 
las|_brgyad dkyil na zhes pa/_de ltar rtsa'i dwangs ma rtsa phran rgyus pa bldad pa 'dra ba brgyad yod pa la bya'o/_/de'i dbyibs pa thag khug pa bzhin du 'dug pa 
la brgyad ces bya'o/_/de ltar brgyad kyi mdo dwangs ma'i yang rtsa'i dwangs ma dar dkar gyi skud pa 'dra ba la dbyibs pa thag khug pa 'dra ba zhig yod la/_de'i phra 
spom ni rta rda bcu cha ba tsam gyis bzung la/_dar dkar gyi skud pa 'dra ba de la khrag gi dwangs ma mtshal lcog la ma'i dwangs ma 'dra ba zhig rgyu'o/_/de la dbugs kyi 

dwangs ma gser sa le sbrum sa 'og na gnas pa'i rlangs pa tsam rgyu'o/_/dbugs kyi dwangs ma de la 'od kha dog sna tshogs pa zhig gnas so/_/'od 
de'i nang la dkyil zhes bya'o/_/nazhes pa bzhugs pa'i don te/_'od de'i dkyil na thig le chen po byang chub kyi sems bzhugs so/_/de'i dpe ci 'dra na/ 
gser zhun ma'i sbu gu'i nang du nor bu rin poche'i ze'u ka bcugs pa'am/_rin po che ke ke ru gdang la gtams pa 'dra la/_kha dog nyi ma shar ba'i dkyil 'khor 
'dra bar bzhugs so/_/de ni chos kyi dbyings kyi snying po don dam dang kun rdzob kyi rgyu yin pas/_de la phyag 'tshal lo zhes bya'o zhes gsungs so/_/de lta bu'i 
sems nyid 'od gsal ba kun la khyab pas sems can thams cad ye nas sangs rgyas pa yin la/_'khor bar 'khyams kyang sems de la g.yo ba'am/_nyams 

(pa'am|_dman par gyur pa med cing /_sangs rgyas pas kyang sngon pas bzad du song ba med de/_rgyud bla las/_jiltar sngar bzhin phyis de bzhin/_/'gyur ba 
med pa'i chos nyid do/_/zhes gsungs pa bzhin no/_/de'ang rngam glog las/_byang chub kyi sems kyi sprin gyis thams cad la rgyas par khyab pa ni til 'brul mar 
gyis khyab pa bzhin no/_/de nas yang 'di gsungs so/_/me ma'o ye nas rnam dag chos/_/sna tshogs snang yang rtog par gsang /_/ngo bo nyid ni brjod du med/_/
snod ma yin la bstan par dka'o/_/e ma'o/_/srid gsum ye nas dag pa'i rang bzhin la/_/bdag tu rtog pa'i srid rtsa'i nyes dmigs kyis/_/yun ring dus 
nas 'khyams pa'i 'gro ba rnams/_/mi mthun bde sdug gnas rnams so sor bzung /_/log rtog nor ba'i dbang gis kun brtags kyang /_/rang bzhin nyid las 

nyams pa rdul tsam med/_/me ma'o/_/yun ring dus nas rmongs pa'i 'gro ba rnams/_/ye nas don gyi sangs rgyas yin mod kyang /_rmongs 
pa'i dbang gis 'khor ba'i 'khor lor 'khyams/_/log rtog nyid nas dngos med byang chub sems/_/'khrul 'khor nyid kyang mi zad rgyan du che/_/snyigs ma lnga 
nyid bde ldan gnas su gsal/_/phung po lnga nyid mngon par rdzogs pa'i sku/_/srid rtsa'i nyes dmigs byang chub snying por gsal/_/phyi nang snod bcud yab yum 
ngang du gsal/_/zhes gsungs pas chos thams cad byang chub kyi sems su gnas so zhes so/_/de ltar ma dag pa sems can gyi 'khrul tshul bstan zin to/_/da 
ni de thams cad ye nas sangs rgyas par bstan pa ni/_'di ltar ma dag pa ltar snang ba'i phung po lnga yab lnga'i rang bzhin du sangs rgyas zhing /_'byung ba lnga yum lnga'i 

rang bzhin du sangs rgyas la/_rtog tshogs thams cad byang chub sems dpa'i dkyil 'khor du sangs rgyas pas sangs rgyas nyid las gzhan pa'i chos rdul tsam yang 
med de/_gsang snying las/_e ma'o/_/rdo rje phung po'i yan lag ni/_/rdzogs pa'i sangs rgyas lnga ru grags/_/skye mched khams rnams mang po kun/_/byang 
chub sems dpa'i dkyil 'khor nyid/_/mchu spyan dang mA ma kI/_/me rlung gos dkar sgrol ma ste/_/nam mkha' dbyings kyi dbang phyug ma/_/srid gsum ye 
nas sangs rgyas zhing /_/thams cad ma lus chos so cog_/sangs rgyas nyid las gzhan ma yin/_/sangs rgyas nyid las gzhan pa'i chos/_/sangs rgyas nyid kyis 
mi brnyes so/_/zhes so/_/khyad par du sems nyida'od gsal ba nyid sangs rgyas yin par/_kun byed las/_sems las ma gtogs pa yi sangs rgyas ni/_/

kun byed rgyal pos sngar yang lung ma bstan/_/phyis nas mi ston da lta ston mi mdzad/_/des na sangs rgyas sems su shes par bya/_/zhes pa 
dang |_gsang ba 'dus pa las/_rin chen sems las phyir gyur pa'i/_/sangs rgyas med cing sems can med/_/ces pa dang /_ye shes grub pa las/_
sems kyi dam pa 'od gsal ba/_/kun tu dang po'i sangs rgyas te/_/sus kyang ma byas rang byung ba/_/ye nyid nas ni gnas pa'o/_/zhes so/_/mdor na snang 
ba thams cad sku'i dkyil 'khor/_grags pa thams cad gsung gi dkyil 'khor/_dran rig thams cad thugs kyi dkyil 'khor te gsum du shes par bya ba yang /_
kun byedalas/_kye ston pa'i ston pa kun byed rgyal po yis/_/snyid po sku yi dkyil 'khor bkod pa ni/_/ji ltar snang zhing gzhas pa'i chos rnams kun/_/skye ba 

(med pa'i chos dbyings ngang la bkod/_/ji ltar grags shing gnas pa'i chos rnams kun/_/skye med dbyings latshig gis gsung du bkod/_/snying po brjod du 
med pa'i gsung la 'dus/_/de yang kun byed rgyal pos bkod pa yin/_/kye ston pa'i ston pa kun byed rgyal po yis/_/snying po rig pa'i dkyil 'khor bkod pa 
ni|_|ji ltar dran rig rtog pa thams cad kun/_/ma skyes kun byed nyid kyi don du rig_kun byed nga yi sku gsung thugs nyid ni/_/ma bcos rnal du bzhag pa'i 
dkyil 'khor gsum/_/ma bkod dus gcig rdzogs pa'i don rtogs pas/_/lhun grub snying po'i don la 'jug par byed/_/ces so/_/de'ang snatshogs su snang 
ba nyid ni bskyed pa yin la/_rang bzhin med pas rdzogs pa yin te/_gzhi don gyi dkyil 'khor ni bskyed bya skyed byed dang bral bar shes par bya'o/_/dkyil 

'khor de'i rang bzhin yang /_de nyid las/_kye kun byed nga yi dkyil 'khor bstan pa ni/_/rang las byung ba'i dkyil 'khor rdzogs pa'i 
lung /_|ma lus snying por rdzogs pas skye 'bri med/_/ma bskyed dus gcig rdzogs pa'i dkyil 'khor rtogs/_/kye dkyil ni ma nor don gyi snying po la//
'khor ni 'khor 'das bde chen rdzogs par ldan/_/de ni dkyil 'khor snying po kun gyi rtsa/_/dkyil 'khor ma lus 'di la 'dus par rtogs/_/kye kun byed rgyal 
po nga yi dkyil 'khor ni/_/ma lus snying por rdzogs pa'i dkyil 'khor te/_/gang gis de dag rdzogs par gang rtogs pa/_/dkyil 'khor bskyed du med pa'i 
don la mkhas/_/kye ston pa'i ston pa kun byed rgyal po ngas/_/skye med byang chub sems kyi dkyil 'khor gyis/_/'gro dang 'ong med kun tu khyab par ga dal/_/

(_rtogs pas skye ba med pa'i don la 'jug_/de phyir sems dpa' rdo rje khyod kyis kyang /_/sgral ma gnas don nyid rtogs par gyis/_/gang gis de la rtogs pa skyes 
ma thag_/kun byed rgyal po'i don la dbang 'byor 'gyur/_/zhes so/_de ltar na snang tshod pa'i ngos nas phung po dang khams dang skye mched la sogs pa thams cad 
lha'i rang bzhin du sangs rgyas pas bzang ngan dang blang dor med la/_de dag ni stong pa chos nyid kyi ngos nas yod med kyi spros pa nye bar zhi ba ni gzhi rang bzhin lhun 
gyis grub pa'i dkyil 'khor chen po ste/_deltar rtogs pas ni snang srid 'khor 'das kyi chos thams cad dkyil 'khor du shes pas ci snad ye shes su skyong ba yin te/_
gsang snying las/_rdzogs chen rtogs pa'i rnal 'byor pas/_/kun 'byung dkyil 'khor chen por spyod/_/ces gsungs pa bzhin no/_/de dag gis dang po lta 

bas gtan la dbab pa bstan zin to/_/spyi don gnyis pa sgom pas nyams su len pa smin grol spyod pa dang bcas pa bshad pa'i/_bskyed rim bsgom pa'i tshul mdor bstan pa la lnga las/
sgong skyes kyi tshul ltar bsgom pa ni/_gnyis pa sgom pas nyams su blang ba la/_gzhi smin byed dbang gi rim pa dang /_lam grol byed bskyed rdzogs kyi rim pa dang /_de'i 
grogs spyod pa dang dam tshig rgya cher bshad pa gsum las/_re zhig bskyed rim bsgom pa'i tshul bshad pa/_de yang skye bzhi'i rim pas bsgom tshul bzhi/_/
sgong skyes bag chags sbyang phyir sngon 'gro'i tsho/_/skyabs 'gro sems bskyed bskyed rim mdor bsdus nas/_/bsod nams zhing rab spyan drangs mchod pa'i mthar/_/
rang bzhin med bsgomatshogs gnyis sngon song nas/_/gdod kyis bskyed rdzogs rgyas par bsgom pa ni/_/thog mar sgo nga de las bya skye bzhin/_/mdor bsdus rgyas 

pa'i bskyed rdzogs rim pas bsgom/_/de la gsang sngags kyi rim pa dang po bskyed pa lha'i ting nge 'dzin ji snyed bsgom pa de dag skye gnas bzhi'i bag chags sbyong ba 
dang bstun nas bzhir gsungs te/_sgyu 'phrul drwa ba las/_skye gnas bzhi po dag bya'i phyir/_bskyed pa'ang de bzhin rnam pa bzhi/_/spros can spros dang spros pa 
lamed|_|shin tu spros pa med bzhi'o/_/zhes pa'i tshul slob dpon chen po bi ma las gsal bar phye ba ltar bshad par bya ste/_'di ltar sgo nga las skye ba rnams ni 
lan gnyis skye ba ltar/_spros pa chen po'i ting nge 'dzin bsgom pa gang gi tshe/_thog mar skyabs su 'gro ba dang sems bskyed pa dang /_rang nyid skad cig gis 
gtso bo yab yum du gsal gdab pa rnams byas la/_mdun gyi nam mkhar lha'i dkyil 'khor spyan drangs te/_de la mchod pa dang /_bstod pa dang /_sdig pa 

bshags pa dang /_yi rang ba dang /_'khor lo bskor bar bskul ba dang /_'dod pa'i don la gsol ba gdab pa dang /_bsod nams 
bsngo ba rnams byas la/_badzrachus gshegs su gsol ba'am/_mi dmigs par bsgoms pa'i dad la dar cig mnyam par gzhag pa ni bsod nams dang ye shes 
kyi tshogs gsog pa ste mdor bsdus pa'o/_/de nas stod pa'i ngang lasalha so so'i dkyil 'khor rgyas par bsgom pa ni rgyas pa'o/_/mngal skyes kyi tshul ltar bsgom pa ni/_
de las cung zad spros pa chung ba/_mngal skyes bag chags sbyang phyir bstan pa ni/_/skyabs 'gro sems bskyed stong las sa bon dang /_/phyag mtshan las ni sku dang 
'od zer sogs/_/rim gyis rgyas par bsgom gyi sngar bzhin du/_/mdor bsdus sngon du mi 'gro'i bskyed rdzogs ni/_/ji ltar rlung sems thig le dkar dmar 

las|_|mer nur ltar dang mkhrang gyur la sogs nas/_/lus yongs rdzogs te btsa' ba'i bar bzhin no/_/'di ltar mngal las skye ba dag rim gyis lus rdzogs 
pas skye ba ltar/_bskyed pa'i rim pa de yang dang po skyabs su 'gro ba dang sems bskyed nas/_swa b+hA was stong pa'i ngang las thig le dkar dmar 'dus par rnam shes 
zhugs pa ltar/_lha'i sa bon hU~M lta bu dang /_mer mer po dang nur nur po ltar hU~M las rdo rje dang /_ltar ltar po dang mkhrang gyur ltar rdo rje las sku de'i rgyu 'od lnga'i gong 
bu dang /_khyab 'jug nya dang rus sbal nas lus byin rdzogs pa ltar 'od las skur gyur pa nas bskyed pa'i rim pa rdzogs par bsgom pa'o/_/kha cig ni sa bon las 
'od kyi gong bu dang /_phyag mtshan las skur bzhengs par 'dod de/_de'ang bskyed rim mdor bsdus pa dang /_bsod nams kyi zhing mchod pa rnams bor bas 

spros pa chung ba yin no/_/drod gsher skyes kyi tshul ltar bsgom pa ni/_yang /_drod gsher las skyes bag chags sbyang ba'i phyir/_/skyabs 'gro sems 
bskyed stong las lha rnams kyi/_/mtshan tsam brjod las lhar gsal bskyed rdzogs bsgom/_ji ltar drod gsher 'dus las grub pa'i lus/_/shin tu 'grub par 
sla bas btsa' ba bzhin/_/sa bon phyag mtshan spros pa dgos pa med/_/'di ltar drod gsher las skye ba ni 'grub par sla ba ltar/_skyabs su 'gro ba dang sems 
bskyedal/_stong pa'i ngang las lha'i mtshan tsam brjod pa'am dran pa las bskyed pa'o/_/de'ang sa bon nas sku'i bar gyi spros pa rnams dor ba yin no/_/brdzus skyes 
kyi tshul ltar bsgom pa ni/_yang /_brdzus te skye ba'i bag chags sbyang ba'i phyir/_/skad cig tsam gyis wal gyis bskyed rdzogs bsgom/_/ji ltar brdzus skyes skad cig 

(_snang ba bzhin/_/ming las rim gyis bskyed rdzogs bsgom mi dgos/_/'di ltar brdzus te skye ba skad cig gis 'grub pa ltar/_lha yang dran rdzogs su wal gyis 
sgom gyi ming la ltar bskyed pa tsam gyi spros pa bsgom mi dgos so/_/gtso bor bsgom tshul ni/_yang /_de ltar sgom tshul rnam pa bzhi nyid kyang /_gtso bor skye ba 
gang bsdus des bsgoms la/_/bag chags sbyang phyir kun gyis de bzhin bsgom/_/khyad par las dang po yis sgong skyes bzhin/_/cung zad brtan pas mngal 
skyes bzhin bsgoms la/_/brtan pa che bas drod gsher skyes bzhin bsgom/_/shin tu goms pa yang dag brtan pa yis/_/brdzus skyes bzhin du skad cig 
dkrongs bskyed bya/_/'di ltar mi rnams kyis ni sgom tshul kun la bslab cing /_mngal skyes bzhin gtso cher byas la/_las dang po pa la sogs pa'i rim pas 

@#/_rim gyis bsgom zhing /_skye ba gang bsdus des de'i bsgom tshul la bslab bo/_/gzhan yang bskyed rim mang du bsgoms nas rdzogs rim la 
gtso bor slob pas/_rdzogs rim dang po dang /_gnyis pa dang /_gsum pa dang /_bzhi par goms pa bzhi la sgom tshul de nyid rim pa bzhin sngon du 'gro bar 
bya'o|_|rdzogs rim la 'jug tshul la bzhi las/_snang bcas snang med kyi tshul ni/_da ni rdzogs pa'i rim pa la 'jug par bya ste/_rdzogs rim de yang snang bcas snang med de/_/
bskyed rim bsdus nas mkha' la sprin dengs bzhin/_/mi dmigs dang du 'jog pa snang ba med/_/bskyed rim de nyid rdzogs par shes bya ste/_/snang dus nyid nas 
rang bzhin spros dang bral/_/ma yengs bsgom pa snang bcas rim pa bzhin/_/las dang po yis bskyed rim zhen pa dgag_/snangal bden par zhen pa'i gnyen po 

(byed/_/brtan pa rnams kyis rdzogs rig zhen pa dag la/_/stong la mtshan mar zhen pa'i gnyen po byed/_/'di ltar rim gyis bsdus nas nA da dang bin d+hu ste shin tu 
phra ba'i srog gi yi ge rta rnga brgyar gshags pa tsam la bsdu/_de chos kyi dbyings su thim pa'i ngang la 'jog pa ni snang ba med pa'i rdzogs rim las dang po pa dag gis 
bsgom pa ste/_bskyed pa'i rim pa dngos po rang mtshan du zhen pa'i rtog pa 'joms so/_/bskyed rim gyi ngang las sems ma yengs par spro bsdu med par bzhag pas 
bde gsal mi rtog pa'i ye shes 'char ba ni snang ba dang bcas pa'i rdzogs rim ste/_cung zad goms pa brtan pa rnams kyi spyod yul yin zhing /_stong pa mtha' 
gcig tu zhen pa'i gnyen po byed do/_/bskyed rdzogs 'du'abral med par 'char tshul ni/_de ltar bsgoms pa'i/_phyi nas gang snang bskyed rim thabs nyidal/_/'dzin med 

shes pa rdzogs rim shes rab nyid/_/dus rnams kun tu 'du 'bral med par 'char/_/de yang snga ma ltar goms pa shin tu brtan pas spyod lam 
thams cad du snang stong grag stong rig stong gi chos nyid bden med kyi shes rab dang /_dang gis mi rtog pa'i zhi gzhas dbyer med pa 'char ba ni rang bzhin dag pa'i 
rdzogs rim mo/_/gzhan yang gzhung so so'i skabs su rgyud sde so so'i rdzogs rim de lta bu dang mthun par bstan pa ni spyi'i dbang du byas pa'o/_/rnal 'byor chen po'i 
gzhung 'ga'azhig las/_bdag byin gyis brlab pa'i rim pa/_sna tshogs rdo rje'i rim pa/_nor bu 'gengs pa'i rim pa/_dzalan d+ha ra'i rim pa/_bsam gyis 
mi khyab pa'i rim pa dang lngar gsungs te/_de'ang dang por zhi gnas bskyed pa'i phyir bskyed rim bsgoms pa'i snying nang du thig le 'od kyi gong bu la dmigs nas/

(_rlung phyir rgyu ba 'byung ba lnga'i kha dog gi dus kyi rjes su 'gro ba dang mthun par bsgoms la nad gdon sdig sgrib thams cad phyir bsang /_nang du 'jug pa'i tshesangs 
rgyas la sogs pa'i yon tan gyi dngos grub dang mnyam du snying ga'i 'od la sems 'dzin pa ste/_myur du bde gsal mi rtog pa'i ye shes grub pas thun mong dang mchog 
gi dngos grub 'grub pa ni/_rim lnga las/_rtag tu snying la gnas pa yi/_/thig le gcig la 'gyur ba med/_/de sgom byed pa'i skye bo la/_/des par ye shes 
skye bar 'gyur/_/zhes so/_/thig le ni sngar bshad zin to/_/sna tshogs rdo rje'i rim pa ni/_rlung kha sbyar te 'khor lo lnga'i dbus su rigs lnga'i phyag mtshan bsgom 
ste|_spyi bor 'khor lo/_mgrin par rin poche/_snying gar rdo rje/_lte bar pad+ma/_gsang bar ral gri bsgoms la phyogs bcu'i sangs rgyas la sogs pa rigs 

lnga rang rang gi phyag mtshan la thim par sems bzung la bsgoms pas zhi gnas skye'o/_/nor bu 'gengs pa'i rim pa ni/_lhan cig rol pa'i bde 
ba chen pos 'khor lo bzhi'i nang nas dga' ba bzhi'i ye shes bskyed cing ye shes ngos 'dzin pa yin no/_/lan d+ha ra'i rim pa ni/_rigs lnga'i phyag mtshan skur gyur 
pa yab yum gyi sbyor mtshams nas bdud rtsi bab pas lus khengs par bsgoms la/_gtum mo'i mes haM bsregs pa'i bde ba la sems 'dzin pa ste/_gtum mo'i 
ye shes me 'od kyis/_/de bzhin gshegs pa'i khams bsregs te/_/zhes dang /_mkha' 'gro rgya mtsholas/_gtum mo lte bar sbar ba yis/_/tshigs thams 
cad ni bsreg pa ste/_/mig la sogs pa bsregs nas ni/_/bsregs pas rkan las thig le 'dzag_/'gro'o de ni mtshams kun tu/_/bang snal skud pa'i dra 

ba'o/_/'bigs shing 'gro bas ro myangs te/_/stong phrag bdun cu rtsa gnyis la'o/_/zhes 'byung ba yin la/_des zung 'jug gi rtogs pa dang ting nge 'dzin 
'phel ba yin no/_/bsam gyis mi khyab pa'i rim pa ni/_snying ga'i 'od kyi gong bu'i dbus su hU~M la sogs pa lha so so'i sa bon bsams pa las 'od 'phros 'khor 
'das thams cad la phog sangs rgyas dang sems can brtan g.yo'i khams thams cad 'od du zhu ba snying ga'i 'od la thim/_lus dang 'od kyang hU~M yin na zhabs*_de 
yang khog pa/_khog pa mgo bo/_mgo bo zla tshes/_zla tshes thig le/_thig le nA da ste bin+t+hu'i dbyings mi dmigs pa nam mkha'i ngang la bzhag go/_/'phro na 
stong pa nas/_snga ma bzhin gcig las gcig mched du bsgom zhing yang thim par bsgom pa ni chos nyid bsam gyis mi khyab pa'i don lhag mthong dang zhi gnas zung du 

'jug pa thob nas 'tshang rgya'o/_/'di dag las dang po pas rim gyis bslab pa dang /_sbyangs pa byas pas gang rgyud la skye sla ba de nas bslab 
par gsungs pas go rims kho na'i des pa ni med do/_/bskyed rdzogs bsgoms pa'i byed pa ni/_deltar bskyed rdzogs bsgoms pa'i tshul des ci bya zhe na/_bskyed rim 
snang 'di'i bden zhen 'gog pa ste/_/rdzogs rim sgyu mar zhen pa'i rtog pa spong /_/gang la snang stong bden zhen med pa na/_/bskyed rdzogs gnyis med rang bzhin 
dag pa yin/_/de la bskyed pa'i rim pas phyi snod gzhal yas khang du bsgoms pas sa rdo rang mtshan pa la sogs pa tha mal gyi yul snang du 'dzin pa spong /_sems 
can lha dang lha mor bsgoms pas sems can rang mtshan pa'i bden zhen dang chags sdang slong /_rang nyid kyi phung po khams dang skye mched ltar gsal bas ye nas de 

yin pa gsal thebs pas gzugs sku'i sgrib pa sbyong ba dang /_bsod nams kyi tshogs rdzogs pa dang /_zhi gnas kyi ting nge 'dzin skye ba la sogs pa dgos pa du 
ma yod do/_/de'ang rnal 'byor gyi rgyud la sogs pa sngags phyi pa gsum la/_bskyed rim phyag rgya bzhis rgyas gdab pa dang /_dran pa nye bar gzhag pa bzhi 
bsgom pa dang /_sgyu ma lta bur bsgom pa dang /_thun rjes bsdu ba rnams 'byung gi/_zab pa'i rim pa chen po rnams ni med do/_/bla med kyi rgyud du ni thabs dang 
shes rab bsam gyis mi khyab pa gsungs so/_/rdzogs pa'i rim pa bsgoms pas ni sngar bskyed rim dang chos thams cad sgyu ma lta bur bsgoms pa'i zhen pa cung zad 
yod pa'ang spong zhing /_'di dang 'di'o zhes pa'i dmigs bsam thams cad dang bral bas chos sku'i sgrib pa dag nas bsam gyis mi khyab pa'i tid de 'dzin ye shes kyi 

tshogs rdzogs par byed do/_/de'ang rdzogs rim gyi do bo ni dmigs pa 'ga' zhig gi steng du sems rtse gcig tu bzhag pas bde gsal mi 
rtogs pa'i dad la gnas te gnyug ma phyag rgyachen po'i don rtogs pa la sbyor ba'o/_/de'ang gshis kyi yin tshul la/_gzhi gdod ma'i yin lugs/_rdo rje'i lus 
kyi rang bzhin/_sems nyid don gyi ngo bo rnams shes nas sgom par byed pa ste/_de'ang rang lus thabs ldan dang /_gzhan lus rig ma la brten pa gnyis so/_/
rang lus ni gtum mo dang /_sgyu lus dang /_rmi lam dang /_'od gsal dang /_bar do dang /_'pho ba la sogs pa rang gi sems kyi rtsol thabs gzhan la rag 
ma lus par byang chub bsgrub pa'i rdzogs rim rnams so/_/gzhan lus ni/_rtsa rlung thig le gnad du song ba'i rnal 'byor pas bde ba lam du byed pa'o/_/dgos 

pa ni/_bskyed rim gyi zhen pa spangs pas lha chos nyid du rtogs pa dang /_thabs khyad par can gyis bde gsal mi rtogs skye ba dang /_thams cad lam du 'gro bas 
cir snang chos nyid du 'char ba dang /_rang bzhin lhan cig skyes pa'i ye shes rtogs pas gnas lugs kyi phu thag 'khrus pa la sogs pa dpag tu med do/_/mngal 
rgyal kyi nye lam du bstan pa ni/_tshul/_'di ni mthar thug rdo rje'i theg pa ste/_/dbang po rnon po tshe 'dir rdzogs sangs rgya/_/de rjes gdul bya'i 'jig rten gang yod 
der|_|sangs rgyas mdzad pa sna tshogs lhun gyis grub/_/'di ni grangs med rdo rje 'chang rnams kyi/_/nye lam sbas pa shin tu zab mo ste/_/skal bzang tsho 'dir 
grol 'dod rnams kyis bsten/_/delta bu'i lam ni dbang po shin tu rnon po tshe 'dir grol bas/_de nas ring por mi thogs par sangs rgyas kyi mdzad pa chen po gdul 

bya gang na yod pa'i 'jig rten du lhun gyis grub par 'gyur te/_rdo rje gsang ba'i rgyud las/_bla med sngags kyi dngos grub gang /_/shin tu 
brtson pas gang bsgrubs pa/_/tshe 'di nyid la sangs rgyas te/_/gdul bya'i zhing du mdzad pa ston/_/grangs med rdo rje 'chang rnams kyi/_/zab mo'i nye lam mthar 
thug pa'o/_/zhes so/_/de lta bu'i lam ni skal bzang thar pa 'dod pa rnams kyis brten nas brtson 'grus chen pos 'bad par rigs so/_/gshi smin byed dbang gi rim lce
pa bstan pa la gsum las/_spyi rang rang gi gzhung ltar blang ba ni/_da ni gzhi smin byed dbang gi rim pa bstan pa ni/_sngags kyi theg pa/_de yang gang mos rgyud sde'i rim pa la//
brten nas rdzogs pa'i byang chub bsgrub par bya/_/thog mar rig gtad rjes gnang dbang la sogs/_/rang rang gzhung nas gsungs pa'i lung mnos te/_/rang gi 

(_sems 'di yongs su smin par bya/_/de'ang a b+hiShiny+tsa'i sgra las dri ma bkru ba dang nus pa 'jog pas dbang zhes 'byung ste/_slob ma'i rgyud kyi dri ma dag par byed cing 
ma 'ongs pa na sangs rgyas kyi byang chub dang gnas skabs so so'i lam bsgom pa'i nus pa la dbang bar byed pa yin no/_/de'ang rgyud sde so so nas byung ba'i rigs 
gtad pa'i cho ga dang /_rjes su gnang ba dang /_dbang sbyin pa la sogs pa ji skad bshad pa'i rim pa thob par byas nas de'i don nyams su len pa la 'jug pa 
yin no/_/de'ang krI ya'i rgyud las rigs gtad pa dang /_rjes su gnang ba dang /_maN+Dal tsam la brten nas bum pa'i chus dbang bskur sngags kyi rjes gnang 
sbyin pa tsam gyis lha bsgom pa'i snod du rung bar gsungs la/_spyod pa'i rgyud nas rig pa'i dbang lnga rdo rje brtul zhugs kyi dbang dang drug bskur bas snod du rung bar 

@#/_bshad do/_/rnala'abyor gyi rgyud nas rig pa'i dbang lngas thog drangs slob ma'i dbang dang rdo rje slob dpon gyi dbang rdzogs par bskur bas snod du 
rung bar bshad do/_/rnal 'byor bla na med pa'i rgyud nas bum dbang la sogs pa bzhika bskur bas lam bskyed pa'i rim pa dang rdzogs pa'i rim pa ma lus pa 
bsgom pa'i snod du rung bar bshad do/_/de'ang rdul tshon gyi dkyil 'khor ram/_ras bris sam/_me tog gi tshom bu'am/_lus kyi dkyil 'khor la brten nas 
dbang bskur ba yin no/_/dbang po dman pas gzugs brnyan gyi dkyil 'khor/_'bring me tog gi tshom bu'am lha'i phyag mtshan la sogs pa dmigs rten cung 
zad tsam dang /_rab lus kyi dkyil 'khor te bla ma'i sku gsung thugs la brten nas bskur ba'i tshul gsungs te/_dril bu bas/_bcos ma gnyis kyi ngo bo gang //

de ni gdul bya'i dbang las 'dod/_/'gro ba 'di dag rang bzhin gyis/_/grub pa'i dkyil 'khor gnyis med pa'o/_/zhes pa'i tshul lta bu'o/_/bla na med pa'i 
dbang bzhi rdzogs su len tshul ni/_tshul de dag las/_khyad par mchog gsang rnal 'byor chen po'i lam/_/smin byed dbang bzhi grol byed bskyed rdzogs te/_/bum 
dbang lus dang gsang bas ngag dang ni/_/shes rab ye shes yid dang tshig dbang gis/_/bag chags mtha' dag sbyong zhing dngos grub ster/_/dang po gsum 
gyis bsod nams tshogs rdzogasal/_/bzhi pas ye shes tshogs rdzogs de bzhin du/_/nyon mongs pa dang shes bya'i sgrib kun sbyong /_/de phyir smin byed dbang bzhi 
thob pa yis/_/grol byed bskyed rdzogs don la bslab par bya/_/de la rnal 'byor chen po'i gzhung las dbang bzhir grags pa dag las/_bum dbang gis 

lus kyi dri ma sbyong /_bskyed pa'i rim pa bsgom pa la dbang /_gsang bas ngag gi sgrib pa sbyong /_gtum mo tsat+tAlI bsgom pa la dbang /_
shes rab ye shes kyis yid kyi sgrib pa sbyong /_bde stong rnam par mi rtog pa'i ye shes bsgom pa la dbang /_tshig dbang rin po ches dri ma mtha' dag sbyong /_gnas 
lugs phyag rgyachen po bsgom pa la dbang ngo /_/de'ang dang po gsum gyis bsod nams kyi tshogs rdzogs/_nyon mongs pa'i sgrib pa 'dag_/bzhi pas ye shes kyi 
tshogs rdzogs/_shes bya'i sgrib pa 'dag_/sa lam gyi dag pa dang sbyar na/_bum dbang gisatshogs lam/_gsang dbang gis sbyor lam/_shes rab ye shes 
kyis mthong lam/_phyag rgya chen po don gyi dbang gis sgom lam rdzogs par byed pa yin no/_/de ltar dbang bzhi rdzogs pas smin par byas te/_bskyed rdzogs 

gnyis bsgoms pas grol bar byed pa yin no/_/theg pa kun gyi rtse mor bstan pa ni/_de ltar gsang sngags spyi'i rim pa bstan nas/_bye brag tu sgyu 'phrul drwa bachen po 
gnyis su med pa'i rgyud sde kun gyi rtse mor gyur pa la 'jug pa'i skabs/_'dir ni dbang rdzogs dam tshig ldan pa yis/_/gnyis med ma ti'i dgongs par 'jug 
'dod pas/_/zhes smos te/_de la dang po dbang gi rim pa ni/_dman pa rnams rdul tshon gyi dkyil 'khor dang /_mchog rnams 'jug pa la rdo rje slob dpon gyi 
lus kyi dkyila'akhor du 'jug par gsungs pas na/_bde ba chen po'i dkyil 'khor yab yum gnyis kyi lus dkyil dang /_rdul tshon rigs lnga'i rim pa nyid/_
gsang snying las/_bde ba chen po'i dkyil 'khor ni/_/stangs dpyal gnyis sam yang na lnga/_/byas te dad ldan rab zhugs na/_/'dod pa yid 'ong mnyam par 

'gyur|_|zhes so/_/de'ang phan pa'i dbang bcu dang /_nus pa'i dbang lnga rdzogs par bya'o/_/dang po bcu ni/_de nyid las/_dbu rgyan 
cod pan phreng ba dang /_/go chargyal mtshan phyag rgya dang /_/gdugs dang bum pa bza' btung dang /_/snying po lnga yis dbang bskur na/_/zhes so/_/gnyis pa 
lnga ni/_nyan pa slob ma'i dbang /_'chad pa slob dpon gyi dbang /_gzhan don 'phrin las kyi dbang /_rdo rje rgyal po bka' rab 'byams kyi dbang /_gsang ba 
mchog gi dbang dang lnga'o/_/dbang bco lnga po 'di dag kyang dbang bzhi'i dbye ba ste/_bum pa la sogs pa bcu ni bum pa'i byed pa sngon du 'gro bas bum pa'i 
dbang yin la/_gsang dbang las gsang ba dang shes rab ye shes kyi dbang 'byung zhing /_tshig dbang ni rdo rje rgyal po bka' rab 'byams kyis bstan nas/

'chad pa dang phrin las gnyis de'i byed las kyi dbang dang /_nyan pa ni gong du spel ba'i thabs yin pas der bsdu ba yin no/_/gzhan dag ni 'di dag sdud tshul 
tha dad pa gzhan byed pa'ang don la 'bab par ma mthong bas 'dir mi spro'o/_/de lta bu'i dbang rdzogs pa'am/_yang na bla med kyi dbang de dang 'dra ba gzhan thob 
na'ang 'di'i lam nyams su len pa'i skal pa yod pa yin no/_/grogs spyod pa dang dam tshig gi rig pa 'phros don du bshad pa ni/_da ni gsang sngags kyi spyod pa dang dam tshig 
gnyis las/_dang po dbang dang 'brel bas dam tshig thog mar bshad de/_de'ang dam tshig gi ngo bo ni/_sngags la zhugs pa'i brtul zhugs bzad po mi 
nyams par bsrung ba'i lhag bsam khyad par can no/_/dbye na rtsa ba'i dmatshig dang /_yan lag gi dmatshig go/_dang po la/_sku gsung thugs kyi dam tshig 

gsum ste/_de'ang lus kyi dmatshig tu lha'i skur bsgom zhing lus kyi mi dge ba srog gcod ma byin len mi tshangs spyod la sogs pacha dang bcas 
pa sdom pa'o/_/ngag gi dmatshig tu/_sngags bzlasashing ngag gi mi dge ba bzhi dang bcas pa las bzlog pa'o/_/yid kyi dam tshig tu/_ting nge 'dzin ba 
mo bsgom zhing yid kyi mi dge ba gsum cha dang bcas pa las bzlog pa'o/_/mdor na lus ngag yid gsum tha mal pa'i rnam par lus na dam tshig nyams pas yang 
dag pa sku gsung thugs kyi rim pa las ma 'gal bar bya'o/_/'di dag cung zad rgyas par dbye na/_dmatshig rnam par bkod pa sdom pa la 'jug pa'i 'khor lo 
las|_'gro ba'i smin so gsum dag las/_/sngags kyi dam tshig gsum du bshad/_/de la khyad par des phye ba/_/sku dang gsung dang thugs dag las/_/

re re la yang dgu dgu ste/_/'jug dang las kyi rnam pas shes/_/zhes so/_/de'ang 'gro ba rnams ye nas sangs rgyas su gnas pas sku gsung thugs kyi dam 
tshig kyang yod de de nyid ma nyams pa las dngos grub 'byung ba'i phyir bsrud bar bya ba nyid de/_/de'ang lus kyis bsrung bar bya ba sku'i dam tshig la'ang phyi nang 
gsang ba gsum las/_dang po phyi'i phyi ni/_ma byin par len pa spong ba dang /_phyi'i nang du mi tshangs par spyod pa spong ba dang /_phyi'i gsang bar srog gcod pa 
spong ba ste/_rdo rje snying po khang bu brtsegs pa'i rgyud las/_sku yi phyi yi dmatshig la/_/rnam pa gsum du rab phye ste/_/ma byin blangs pas phyi yi yang /_/sku 
yi dmatshig nyams par 'gyur/_/de yi rtags su yan lag nad/_/mi bzad snatshogs lus la 'byung /_/mi tshangs spyad pa nad yin te/_/rtags su dbang 

po'i nad rnams so/_/srog bcad pa ni gsang ba ste/_/de yi rtags su don snod nad/_/rnal 'byor pa yis myong ba'o/_/zhes so/_/de 
dag bskang ba'i thabs kyang /_dmatshig mchog gi rgyud las/_rtags dang ldan pa'i rnal 'byor pas/_/phyi yi phyi la lder tshos dang /_/ri mo'i lam ni lan 
bdun gyis/_/de yi sdig pa las grol ba'o/_/zhes pas/_sngags phyi'i lha rnams kyi lder tshos dang ri mo bdun byas pas skongs so/_/yang de nyid las/_phyi 
yi nang la lugs sku bdun/_/rab tu gnas pa rtsol bas bzhengs/_/bla ma mchog la dbul bar bya/_/zhes pas sngags nang gi lha'i sku lugs ma bdun byas te 
bla ma la dbul lo/_/yang /_de nyid las/_phyi yi gsang ba'i rtags byung na/_/rdo rje dang ni dril bu nyid/_/dgu'am bcu gcig bla ma la'o/_/zhes 

gsungs so/_/sku'i nang gi phyi nang gsang ba gsum ni/_gser gyi khang bu brtsegs pa'i rgyud las/_nang gi phyi ni spun dang yang /_/gang gi pha dang ma nyid 
dang |_|rang gi lus la mi smad do/_/nang gi nang nyid spyir na yang /_/theg pa che chung chos rnams la/_/'jug par 'dod dang gas pa dang /_/gas te 
gzugs brnyan 'dzin pa'i lus/_/smad cing mtho btsams rgyan smad na/_/sangs rgyas sku ni brgya phrag blus/_/nang gi gsang ba rang gi lus/_/lha yi dkyil 
'khor yin pa'i phyir/_/sman dang zas la dug 'dresazos/_/gal te mtshon gyis btab na yang /_/zag pa'i lam med lus brgya blangs/_/de 'og tshaba'i 
dmyal ba myong /_/zhes so/_/de dag bskang ba yang 'gyod pas bshags par bya'o/_/sku'i gsang ba'i gsum ni/_dpal nyi zla brtsegs pa'i rgyud las/_

rdo rje spun nam sring mo yi/_/lus kyi rgyan la dpyas pa dang /_/mtho brtsams lag gis brdeg pa'i tshul/_/gal te gzhan gyis byed 
bcug na/_/'di yang mnar med rgyur 'phel 'gyur/_/nang gi shin tu 'dres pa'i mched/_/ku re rtsed mo'i tshul tsam du'ang /_/brdeg gam brdeg par 
brtsams pa'am/_/rmi lam na yang yum la gtses/_/de ma thag tu ma bshags na/_/'di yang sngar dang sdig mnyam mo/_/gsang ba'i gsang ba bla ma yi/_/
sku yi grib mar mi 'gong la/_/bla ma'i spyan la ma dag tu yang /_mtshon cha gzung bar mi bya'o/_/rkang lag brkyang dang nyal mi bya/_/skyil krung 'dug dang rgyab 
mi bstan/_/lham dang stan dang gzhon pa dang /_/gdugs sogs sgeg pa'i rgyan rnams spang /_/bla ma'i gzims khang dag la yang /_/lag pas mtshon nam 

rdo dag gis/_/btsam par bya ba ma yin no/_/de dag las ni 'bum gyur du/_/bla ma'i gnas khang bshig pa dang /_/sku la btsams shing sdig byas pa//
'di yi sdig pa pha mtha' yas/_/gal te bla mar bag med pas/_/ma dpyad bsdongs na'ang pha mtha' yas/_/mchog tu sku la brnyas byas na/_/'di yi rnam 
smin brjod mi lang /_/zhes so/_/de'ang bla ma'i phyogs la brten pa'i sdig pa ni gzhan las 'bum 'gyur gyis lci bas/_bzhugs na de nyidal nyin zhag gis 
bar ma chod par bshags/_mi bzhugs kyang de'i sku 'bag la sogs pa'i drung du bshags so/_/gsung gi dmatshig kyang phyi nang gsang ba gsum gsum las/
dang po phyi'i phyi ni/_brdzun du smra ba spong ba ste/_'khor lo rnam par brtsegs pa'i rgyud las/_sngags kyi chos pa spyod pa yis/_/'gro ba phal pa dag la yang /_/

brdzun pa'i tshig ni rang 'dod kyis/_/zla la rtag tu dga' ba la/_/sngags bzlas nus pa mi 'byung zhing /_/gzhan la smras pa btsun pa 
min|_|rang gi ngag nyid nyams pa yis/_/'gro ba gzhan gyi lce 'bab 'gyur/_/ma'ongs dus na sme sha'i lus/_/byang gi phyogs su myong bar 'gyur/_/de 
'og ngan song sdug bsngal yang /_/rnam pa sna tshogs myong bar 'gyur/_/zhes so/_/phyi'i nang du phra ma mi zla ba ste/_de nyid las/_sngags la zhugs pa'i gang 
zag gang /_/gzhan gnyis dbyer 'jug phrag smra/_/chos sgras 'khor rnams mi 'du dang /_/ci byas log par 'gyur ba dang /_/ma dpyad pa rnams dgrar 
'gyur dang /_/lus la mtshon gyis 'debs pa dang /_/shi 'phos nas ni sder can lus/_/de nas ngan sod rim gyis myong /_/zhes so/_/phyi'i gsang bar 

gzhan gyi zher 'debs pa'i tshig mi smra ba ste/_de nyid las/_rtag tu zhe gcod tshig smra ba/_/snga ma'i las dang phyi ma'i rtags/_/'gro ba byams bral bshes 
kyang sdang /_/chos kyi tshig kyang 'chol bar 'gyur/_/shi 'phos 'ab tu dregs pa'i lus/_/de nas ngan song gsum du 'khor/_/zhes so/_/gsung gi nang gi 
gsum ni/_chos smra ba la smad na phyi/_sgrub pa la smad pa nang /_bsgom pa la smad pa gsang ba ste/_dmatshig rnam par bkod pa'i rgyud las/_sngags pa 
sdom la gnas pa yis/_/chos smra rnams dang chos sgrub dang /_/chos ni bsgom pa'i gang zag la/_/sgro zhing skur ba btab pa dang /_/gshe zhing smod pa'i tshig 
smras na/_/gzhan gyi mos pa nyams pa dang /_/rang gi bdog pa nyams pa dang /_/rang gi chos rnams brjed nges te/_/yid dpyod 'dra min 'chol bar 

'gyur|_|ngan song sdug bsngal tshad med myong /_/zhes so/_/gsang ba'i phyi rdo rje'i spun sring smad cing gshe skur btab pa'o/_/nang ni bla 
ma'i phyag rgya dang nye 'khor sun 'byin pa'i tshig smra ba'o/_/gsang ba bla ma la smod pa ste/_phyag rgya gnyis sbyor gyi rgyud las/_rdo rje'i mched dang lcam dral la/_/
tshig gis smras dang ngag bcag na/_/bskal pa brgya phrag bye bar ni/_/khyad par ngan song gsum po yi/_/sdug bsngal mi bzad drag po nyid/_/gang zag de 
yi myod bar 'gyur/_/snga mar byas dang dalta'i rtags/_/rim par myong bar 'gyur ba ni/_/snga mar byas pas tshe 'dil/_/bar nas tha mar myong ba la/_/yang 
snga tshe sdod la byas te/_/skyes ma thag tu myong bar 'gyur/_/'di la byas pa'i las mtha' ni/_/tshe 'di'i zhabs la ngag gi las/_/'khor dang gzhan gyis lce 

'bab dang /_/glo bur dag tu smra rgyun 'gag_/bla ma'i bu dang chung ma dang /_/gang dag nyer gzhas dag kyang rung /_/bka' las 'das shing dag bcag na/_/_
snga ma las ni nyis 'gyur ro/_/yang na bla ma'i bye brag gis/_/rtsa ba dang ni yan lag gi_/ngag 'das ngag tu smras pa dang /_/sgro skura'adod tshig zlas byas na/_/
snga ma las ni stong phrag 'gyur/_/rnam par smin pa mi bzad pa/_/rim pas bla ma'i khyad kyis yang /_/de ma thag tu myod b.ra'agyur/_/zhes so/_/thugs kyi 
dmatshig la'ang gsum las/_dang po phyi'i phyi ni gnod sems spong ba ste/_snying po'i don rnam par len pa'i rgyud las/_gang dag sngags pa rdo rje 'dzin/_/
sems can gzhan nam rang yang rung /_/gnod par bya ba'i las 'chang na/_/'di ni shu ba can gyi lus/_/grang ba'i reg par ldan pa yi/_/lus ni stong phrag lnga 

blangs nas/_/grang ba'i dmyal bar nges par skye/_/zhes so/_/nang du brnab sems dang gnod sems spong ba ste/_gnam lcags me ltar 
'bar ba'i rgyud las/_gal te sems can phal pa la/_/yul gyur gnod pa'i sems skyes na/_/'gro ba thun mod lus can ni/_/brgya phrag gsum gyi srog 
bcad pa/_/'di yi sdig pa'i cha dang mnyam/_/gal te bstan pa'i rtags 'dzin pa'i/_/gzugs can rnams la log 'gyur ro/_/sngags la zhugs pas brgya 
phrag 'gyur/_/rdo rje'i spun sring bdun phrag go/_/brgyud pa'i bla ma brgya phrag go/_/rtsa ba'i bla ma 'bum phrag 'gyur/_/zhes so/_/gsang bar rang gzhan gyi 
grub mtha' la log lta skyes pa ste/_bkod pachen po las/_rang ngam gzhan gyi grub mtha' yi/_/chos la smod pa log pa'i lam/_/rtsa ba'i dmatshig las 

'das na/_/sa spyod me yi sdug bsngal/_yun ring bar du gnas par 'gyur/_/rang gi grub mthar log lta skyes/_/dmyal ba nyid las thar skabs med//
ces so/_/thugs kyi zhang gi gsumal/_phyi spyod pa/_nang sgom pa/_gsang ba lta ba log pa spong ba ste/_shel gyi khang bu brtsegs pa'i rgyud las/_lta 
dang sgom dang spyod pa log_/'di ni lam log chen po ste/_/sems can kun gyi sdug bsngal gang /_/'di yi sems la smin par nges/_/zhes so/_/gsang 
ba'i gsumal/_phyi lta sgom spyod pa yid la ma byas pa/_nang yi dam gyi lha yid lam byas pa/_gsang ba bla ma dang rdo rje'i spun sring yid la ma byas pa ste/_pad+ma 
klong yangs las/_mu yi yid kyi las 'khyal te/_/yid la bya ba'i chos rnams la/_/yid la ma byas nyams pa dang /_/'das dang zhig pa'i las kyi mtha'/_/

mnar med sdug bsngal myong ba'o/_/zhes so/_/'di dag kyang rang rang gi tsha nyams pa bskang zhing /_bshags pa la 'bad do/_/rtsa ba'i 
dmatshig bstan zin to/_/gnyis pa yan lag gi dmatshig lngatshan lnga las/_dang po shes par bya ba'i dmatshigalnga ni/_chos thams cad ye nas sangs rgyas pas/
phung po lnga yabalnga/_'byung ba lnga yum lnga/_rnam shes lnga byang chub sems dpa'alnga/_yul lnga sems malnga/_rtog tshogs lnga'i dkyil 'khor lngar shes par bya ste/_
dmatshig gsum bkod las/_dang po shes par bya ba'i dmatshig ni/_/phung po lnga dang 'byung ba rnam pa lnga/_/rnam shes dbang po yul la sogs pa rnams/_/
lha dang dkyil 'khor rang bzhin shes par bya/_/zhes pa ltar kun byed las kyang bshad do/_/gnyis pa spyad par bya ba'i dmatshig lnga ni/_dmatshig chen po ste 

 thabs la mkhas pas gzhan don du 'gyur ba'i tshe/_srog gcod pa/_ma byin par blang ba/_mi tshangs par spyod pa/_brdzun du smra ba ste/_de nyid las/
spyad par bya ba'i dmatshig rnam lnga ni/_/ta na ga Na ma byin len pa dang /_/mitshangs spyod dang brdzun du zla ba dang /_/rnam pa lnga ni thabs mkhas spyod byed pa//
ma spyad nyams mthong rtog dang bcas nas spyod/_/ces so/_/de'ang /_byang chub sems dpa'i sde snod las kyang /_thabs chen rnams dang ldan pa la/_/nyon 
mongs byang chub yan lag 'gyur/_/zhes bshad pa dang tshul mthun pas/_rang don gyi 'khris med pas gzhan don du gzhang ba'i skabs sngar bstan pa bzhin yin 
no|_|gsum pa dang du blang ba'i dmatshig lnga ni/_dri chen/_drichu/_rak+ta/_byang sems dkar po/_shachen gyi dangs ma lnga ste/_snga ma las/_dang du 

blang ba'i dmatshig rnam lnga ni/_/dri chen dri tshul sogs dam rdzas lnga/_/zhes so/_/de'i yon tan yang /_mkha' 'gro ma rdo rje gur las/
mi bskyod bsten pa'i rnal 'byor pa/_/nad kun rnam par spong bar 'gyur/_/rtag pa yis ni mdangs chen 'gyur/_/rdo rje nyi ma rgas pa med/_/rdo rjechos ni 
bsten pa yis/_/bud med kun la longs spyod do/_/srog chags lus 'byung rdo rje dag_/don yod rgyal po chen po ste/_/dpal ldan don kun grub pa dang /_/
rnal 'byor pa des zhi bar gtong /_/mi bskyod btung ba'i sbyor ba yis/_/stong phrag lngar ni 'tshobar 'gyur/_/rtag pa yis ni khri ru brjod/_/rdo rje nyi mas bye 
bar te/_/tshedapag med kyis grangs med tshe/_/nam mkha' ji srid rta bdun pas/_/dngag med rdo rje nyi ma gnyis/_/'khor ba bsgrub pa'i rtsa ba ste/_/'di 

dag rnal 'byor pas bsten na/_/skal bzang rnams dang mnyam par 'gyur/_/zhes so/_/bzhi pa mi spang ba'i dmatshigalnga ni/_dug lnga nyan thos ltar dgrar mi 
lta bas/_ye shes kyi ngo bor lam du byed pa ste/_snga ma las/_mi spang ba yi dmatshig rnamalnga ni/_/'dod chags zhe sdang la sogs dug lnga po/_/gsang ba rdo 
rje'i dmatshig chen po ru/_/nyon mongs lnga bsgyur ye shes rnam pa lnga/_/dug lnga mi spang ye shes rnam lngar len/_/zhes so/_/de'ang dug lnga po thabs kyis zin na 
lam gyi grogs su 'gyur bas kyang mi spang ba dang /_do bo ye shes yin pas kyang mi spang ba dang /_dbyings ye nas ma skyes pas kyang mi spang ba dang chos thams 
cad kyi rang bzhin mnyam pa nyid blang dor med pa yin pas kyang mi spang ba'i dmatshig ces bya'o/_/rang gar ni sngags su'ang lam du mi byed/_thabs kyis zin na 

