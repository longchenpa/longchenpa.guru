@#/_/phyogs kyi glang po/ dmigs pa brtag pa'i 'grel pa/

[171.5] rgya gar skad du / ā18 laṃ ba na pa rī ksha19 brṛ ttī ka /
bod skad du / dmigs pa brtag pa’i ’grel pa /
sangs rgyas dang byang chub sems dpa’ thams cad la phyag ’tshal lo //
gang dag mig la sogs pa’i rnam par shes pa’i dmigs pa phyi rol gyi don yin par
’dod pa de dag ni de’i rgyu yin pa’i phyir rdul phra rab dag yin pa’am der snang
ba’i shes pa skye ba’i phyir de ’dus pa yin par rtog grang na / de la re zhig //

| dbang po rnam par rig pa’i rgyu //
| phra rab rdul dag yin mod kyi //
| der mi snang phyir de20 yul ni //
| rdul phran ma yin dbang po bzhin // (1abcd)

yul zhes bya ba ni shes pas gang gis21 rang gi ngo bo nges par ’dzin pa yin te
de’i rnam par skye ba’i phyir ro // rdul [172] phra mo dag gi ni de’i rgyu nyid
yin du zin kyang de lta ma yin te dbang po bzhin no22 // de ltar na re zhig rdul
phra mo dag dmigs pa ma yin no // ’dus pa ni der snang ba nyid yin du zin
kyang /

| gang ltar snang de de las min // (2a)

don gang zhig rang snang ba’i rnam par rig pa bskyed pa de ni dmigs pa yin
par rigs te23 / ’di ltar de ni skye24 ba’i rkyen nyid du bshad pas so // ’dus pa ni
de lta yang ma yin te /

| rdzas su med phyir zla gnyis bzhin // (2b)

dbang po ma tshang ba’i phyir zla ba [25] gnyis mthong ba ni der snang ba nyid
yin du zin kyang de’i yul ma yin no // de bzhin du rdzas su yod pa ma yin pa
nyid kyis26 rgyu ma yin pa’i phyir ’dus pa [27] dmigs pa ma yin no //

| de ltar phyi rol gnyis kar yang //
| blo yi [28] yul du mi rung ngo // (2cd)

yan lag gcig ma tshang ba’i phyir phyi rol gyi rdul phra mo dang tshogs pa
zhes bya ba’i don ni dmigs pa ma yin no // ’di la ni //

| kha cig ’dus pa’i rnam pa dag //
| sgrub pa yin par ’dod par byed // (3ab)

don thams cad ni rnam pa du ma can29 yin pas de la rnam pa ’ga’ zhig gis
mngon sum nyid du ’dod do // rdul phra rab rnams la yang ’dus par snang
ba’i shes pa skyed pa’i rgyu [30] yod do //

| rdul phran rnam pa rnam rig gi //
| don min sra nyid la sogs bzhin // (3cd)

ji ltar sra31 nyid la sogs pa ni yod bzhin du yang mig gi blo’i yul ma yin pa ltar
rdul phra mo nyid kyang de dang ’dra’o //

| de dag ltar na bum pa dang //
| kham phor sogs blo mtshungs par ’gyur // (4ab)

bum pa dang kham phor la sogs pa’i rdul phra mo rnams la ni mang du zin
kyang khyad par ’ga’ yang med do //

| gal te rnam pa’i dbye bas dbye // (4c)

gal te ’di snyam du mgrin pa la sogs pa’i rnam pa’i khyad par las gang gis ni32
blo’i khyad par du ’gyur ba’i khyad par yod do snyam du sems na khyad par ’di
ni bum pa la sogs pa la yod kyi /

| de ni rdul phran rdzas yod la //
| med de tshad dbye med phyir ro // (5ab)

rdul phra rab rnams ni rdzas gzhan yin du zin kyang zlum po la ni dbye ba
med do //

| de phyir de rdzas med la yod // (5b)

rnam pa’i dbye ba ni kun rdzob tu yod pa dag kho na la yod kyi [173] rdul phra
mo rnams la ma yin no // bum pa la sogs pa ni kun rdzob tu yod pa nyid do [33] //

| rdul phran yongs su bsal na ni //
| der snang shes pa nyams ’gyur phyir // (5cd)

rdzas su yod pa rnams la ni ’brel pa can bsal du zin kyang kha dog la sogs pa
bzhin du rang gi blo ’dor bar byed do34 // de lta bas na dbang po’i blo rnams
kyi yul ni phyi rol na ma yin par ’thad do //

| nang gi shes bya’i ngo bo ni //
| phyi rol ltar snang gang yin de [35] // (6ab)

don yin phyi rol gyi don med bzhin du phyi rol lta bur snang ba nang na yod
pa kho na dmigs pa’i rkyen yin no //

| don yin [36] rnam shes ngo bo’i phyir //
| de’i [37] rkyen nyid kyang yin phyir ro // (6cd)

nang gi rnam par shes pa ni don du snang ba dang / de las skyes pa yin pas //
chos nyid gnyis dang ldan pa’i phyir nang na yod pa kho na dmigs pa’i rkyen
yin no // re zhig de ltar snang ba nyid yin la ni rag la38 // de’i phyogs gcig po
lhan cig skyes pa go ji ltar rkyen yin zhe na //

| gcig cha’ang39 mi ’khrul phyir na rkyen // (7a)

lhan cig par gyur du zin kyang ’khrul pa med pa’i phyir gzhan las skye ba’i40
rkyen du ’gyur te / ’di ltar gtan tshigs pa dag ni41 yod pa dang med pa dag gi
de dang ldan pa nyid na rgyu42 dang rgyu dang ldan pa rim gyis skye ba dag gi
yang mtshan nyid yin par smra’o // yang na //

| nus pa ’jog phyir rim gyis yin // (7b)

rim gyis kyang yin te / don du snang ba43 de ni rang snang ba dang mthun pa’i
’bras bu skyed par byed par44 nus pa / rnam par shes pa’i rten can byed pas mi
’gal lo // gal te ’o na ni45 nang gi gzugs kho na dmigs pa’i rkyen yin na / ji ltar
de dang mig la brten na46 mig gi rnam par shes pa skye zhe na /

| lhan cig byed dbang nus pa yi47 //
| ngo bo gang yin dbang po’ang yin // (7cd)

dbang po ni rang gi ’bras bu las nus pa’i ngo bo nyid du rjes su dpag gi ’byung
ba las gyur pa nyid du ni ma yin no //

| de yang rnam rig la mi ’gal // (8a)

nus pa’i rnam par shes pa la yod kyang rung / bstan du med pa’i rang gi ngo
bo la yod kyang rung ste / ’bras bu skye da pa48 la khyad par med do //

| de ltar yul gyi ngo bo dang //
| nus pa phan tshun rgyu can dang //
| thog ma med du ’jug pa yin // (8bcd)

mig ces bya ba’i nus pa dang / nang gi gzugs la brten49 nas rnam par shes
pa don du snang ba dmigs kyis ma bstan pa50 skye’o // ’di gnyis kyang phan
tshun gyi rgyu can dang / thog ma med pa’i dus can51 yin te [52] / res [53] ’ga’ ni [54]
nus pa yongs su [174] smin pa las rnam par shes pas55 yul gyi rnam pa nyid [56]
’byung la res ’ga’ ni de’i rnam pa la nus pa’o // rnam par shes pa las57 de gnyis
dang58 gzhan nyid dang gzhan ma yin pa nyid du ci dgar brjod par bya’o // de
ltar nang gi dmigs pa ni chos nyid gnyis dang ldan pa’i phyir yul du mthong ngo [59] //

dmigs pa brtags [60] pa’i ’grel pa slob dpon phyogs kyi glang pos mdzad pa’o [61] //

[17]. P, N, C: ltar bkod.
[18]. P, N, S: a.
[19]. P, N: ri ksha.
[20]. P, N, S: de’i.
[21]. S omits gang gis.
[22]. S omits no.
[23]. S: ni dmigs pa yin par rigs te / yin par rigs te.
[24]. D: skya.
[25]. S omits ba.
[26]. P, N, S: kyi.
[27]. P, N, S: byas.
[28]. P, N, S: yis.
[29]. S omits ni rnam pa du ma can.
[30]. P, N, S: bskyed pa’i rgyu’i dngos po.
[31]. P, N, S: sra ba.
[32]. P, N, S: na.
[33]. P, N, S: de.
[34]. P, N, S: ba med.
[35]. P, N, S: te.
[36]. Omitted in D, C, S, B.
[37]. B: de.
[38]. P, N, S: reg na. read reg for rag.
[39]. D, C, S, B: na’ang.
[40]. P, N, S: skyes pa’i.
[41]. Text correction: P, N, S omit: yod pa dang med pa. Vinītadeva makes it clear that this refers to reasoners and not reasons.
[42]. P, N, S: ni rgyu dang rgyu ’bras.
[43]. Text correction: D has snang bas, but P, N, S have snang ba. Kamalaśīla’s Sanskrit citation in the Tattvasaṃgraha- pañjikā makes it clear that this is a nominative.
[44]. P, N, S: pa’i. Ngag dbang bstan dar follows the reading of P, N, and S.
[45]. P, N, S: omit ni.
[46]. P, N, S: nas.
[47]. P, N, S: yis.
[48]. P, N, S: bskyed.
[49]. P, N, S: rten.
[50]. P, N, S: phye ba.
[51]. P, N: ma.
[52]. S: thog ma med pa’i dus ma yin te.
[53]. P, N, S: re; C, B: res; D: re su.
[54]. Variant: na.
[55]. P, N, S: pa’i.
[56]. P, N, S: nyid du.
[57]. P, N, S: dang.
[58]. S, B omit dang.
[59]. P, N: yul nyid du ’thad do.
[60]. P, N, S: brtag.
[61]. P, N, S: mdzad pa rdzogs so.
