@#/_/phyogs kyi glang po/ dmigs pa brtag pa/

[170.6] rgya gar skad du / ā laṃ ba na pa rī ksha [2] / bod skad du / dmigs pa brtag pa /
sangs rgyas dang byang chub sems dpa’ thams cad la phyag ’tshal lo //
dbang po rnam par rig pa’i rgyu //
phra rab rdul dag yin mod kyi //
der mi snang phyir de’i yul ni //
rdul phran ma yin dbang po bzhin // gang ltar snang de de las min // (1)
rdzas su med phyir zla gnyis bzhin //
de ltar phyi rol gnyis ka yang //
blo yi yul du mi rung ngo // kha cig ’dus pa’i rnam pa dag // (2)
sgrub pa yin par ’dod par byed //
rdul phran rnam pa rnam rig gi //
don min sra nyid la sogs bzhin // de dag ltar na bum pa dang // (3)
kham phor sogs blo mtshungs par ’gyur //
gal te rnam pa’i dbye bas dbye //
de ni rdul phran rdzas yod la [3] // med de4 tshad dbye med phyir ro // (4)
de phyir de rdzas med la yod //
rdul phran yongs su bsal na [5] ni //
der snang shes pa nyams ’gyur zhing6 // nang gi shes bya’i ngo bo ni // (5)
phyi rol ltar snang gang yin der7 //
don yin rnam8 shes ngo bo’i phyir //
de’i rkyen nyid kyang yin [9] phyir ro // gcig cha’ang mi ’khrul phyir na rkyen // (6)
nus pa ’jog phyir rim gyis [10] yin [11] //
lhan cig byed dbang nus pa yi [12] //
ngo bo gang yin dbang po’ang yin // de’ang [13] rnam rig la mi ’gal // (7)
de ltar yul gyi ngo bo dang //
nus pa phan tshun rgyu can dang //
thogs med dus nas [14] ’jug pa yin // dmigs pa brtags pa15 slob dpon phyogs kyi glang pos mdzad pa rdzogs so [16] // (8)

[1]. Peking (P), N (sNar thang): dmigs pa brtag pa bzhugs so || zhes ’khod.
[2]. P, N, gSer bris (S): a lam ba ṇa pa riksha.
[3]. S: pa.
[4]. P, N, S: de med.
[5]. P, N, S: gsal ba.
[6]. P, N, S: nyams par ’gyur.
[7]. P, N, S: de.
[8]. S: rnams.
[9]. N: rim gyis pa’i yin.
[10]. P, N, S: gyi.
[11]. N: rim gyis pa’i yin.
[12]. P, N, S: yin.
[13]. S: de yang.
[14]. P, N, S: thog ma med dus.
[15]. N: dmigs pa brtag pa’i tshig le’ur byas pa.
[16]. S: dmigs pa brtag pa’i tshig le’ur byas pa / slob dpon phyogs kyi glang pos mdzad pardzogs so.
