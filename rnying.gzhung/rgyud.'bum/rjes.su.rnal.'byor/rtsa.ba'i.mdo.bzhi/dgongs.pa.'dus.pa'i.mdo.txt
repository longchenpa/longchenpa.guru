@#/_/rnying ma rgyud 'bum/ rjes su rnal 'byor/ rtsa ba'i mdo bzhi/ dgongs pa 'dus pa'i mdo/ Гонпа Дюпей До: Зібрання наміру Будд

de bzhin gshegs pa thams cad kyi dgongs pa 'dus pa'i rgyud/ Гонпа Дюпей До: Зібрання наміру Будд

20a
mkhan po hAM ka ra dang / bod kyi lo tsA ba gnubs nam mkha' snying pos bskur ba'o// // rgya gar skad du/ sarba ta thA ga ta swa/ b+ha b+hi sa sa tan tra/ bod skad du// de bzhin gshegs pa thams cad kyi dgongs pa 'dus pa'i rgyud/ bcom 'das dpal kun tu bzang po he ru ka la phyag 'tshal lo// de nas bcom ldan 'das chos thams cad kyi de bzhin nyid/ rigs lnga de bzhin gshegs pa'i ngo bo/ sku gsung thugs rdo rje'i bdag nyid/ ye shes chen po'i rol ba/ gnyis su med pa'i thig le/ yongs su bkod pa'i snying po thams cad du khyab brdal ba ni 'di lta ste/ chos thams cad ye nas sangs rgyas pa med pa'i sangs rgyas/ cis kyang btsal du med pa/ mi 'gyur ba 'gyur ba med pa/ ma bcos pa bcos su med pa/ mi snang ba snang ba med pa/ ma grub pa sgrub tu med pa/ gnyis su med cing tha mi dad pa/ thams cad du so so ma yin pa'i sangs rgyas de nyid/ nyid la nyid gsung du med pa'i dgongs par 'dus pa gsung pa ni/ chos thams cad brjod du med cing brjod pa las 'das pas/ 'das pa'i sangs rgyas thams cad ni chos nyid ma skyes pa'i rang bzhin du 'dus so// chos thams cad bsam du med cing bsam pa las 'das pas/ da ltar gyis sangs rgyas thams cad ni byang chub kyi sems de bde ba chen por 'dus so// chos thams

20b
cad 'gyur ba med cing 'pho 'gyur las 'das pas/ ma byon pa'i sangs rgyas thams cad ni rang byung gi ye shes btsal du med par 'dus so// dus gsum gyi sangs rgyas thams cad spros pa med pa'i thig le chen por 'dus so// de la ched du brjod pa/ e ma ho/ snang srid chos rnams thams cad ye nas stong // 'khor ba'i chos la ye nas stong // 'khor ba'i chos la dngos po med// sems can 'di zhes brtag pa med// de bzhin mi gnas mya ngan 'das// rnam par thar pa'i chos nyid dang // byang chub sems kyi rang bzhin ni/ sus kyang ma byas sus byed yod// nam mkha' bzhin du ye gnas la// de la mkhas pas bcos su med// de ltar dus gsum 'gyur med pas// de ni chos sku rtag pa zhes// kun gyi bdag nyid yin par bshad// de yang ye nas rang byung du// ye shes chen po nyid yin pas// med cing stong par ma gyur pas// ji ltar bsams pa bzhin du 'byung // dper na yid bzhin rin chen rtogs// 'di 'dra rtag par mi snang yang // 'dod pa'i dgos pa 'byung ba bzhin// sems kyi chos nyid de dang mtshungs// nor par brtags pas mtshan ma'i rdzas// bag chags skyes pa ci bsams kyang // de la rtag cing nges med pas// 'dus byas chos zhes de la bya// de bas thams cad 'dus pa'i chos// bde gshegs kun bzang bka' 'di ni// tshig

21a
gcig thos pas sangs rgyas te// 'khor ba btsal yang mi rnyed do// sangs rgyas ma lus 'dus pa yi/ kun tu bzang po'i bka' 'di ni/ nam mkha' bzhin te 'gyur ba med// ye shes nyi ma dang 'dra bas// gsal ba de la 'char nub med// ye nas yin pas 'dzin rtogs med// lhun gyis grub pas 'pho 'gyur med// de bzhin nges pas ma yengs bsgom// ji ltar snang ba'i chos rnams kun/ 'di 'drar tshig gis mtshon du med// man ngag klong chen ye brdal bas// bde ba chen por ye sangs rgyas// cis kyang mi 'gyur byang chub sems// ma bcos ye nas lhun gyis grub// de la rtsol med ma bcos bzhag/ ces ched du gsungs pas/ sangs rgyas thams cad kyi don 'dus par gyur to// de bzhin gshegs pa thams cad kyi dgongs pa 'dus pa'i rgyud las/ skabs dang po'o// // de nas sangs rgyas thams cad kyi rang bzhin ched du brjod pa/ e ma ho/ snang dang mi snang 'khor ba'i chos// yod med rtag chad 'khor ba'i rgyu/ sangs rgyas sems can 'khrul pa'i tshig/ bde dang sdug bsngal nor ba'i lam// sgyu ma smig sgyu 'dra bzhin du// cir yang ma grub cir yang snang // de bzhin chos rnams thams cad kun// thams cad de bzhin chos 'dra bas// 'di ltar snang ba thams cad kun// sangs rgyas nyid kyi rang bzhin las// sangs rgyas gzhan

21b
nas btsal du med// log par brtson pa nor ba'i lam// nges par bstan yang ma go la// rang bzhin pa la 'jig rten pa// thar pa'i dus med sdug bsngal med// de ni grol bar ngas ma bshad// de bas sangs rgyas rang bzhin ni// sems dang chos dang nam mkha' gsum// ye nas ma bcos don shes pa// de ni sangs rgyas rang bzhin yin// 'di ltar snang ba thams cad kun// ye nas sems kyi rang bzhin la// tshig dang yi ges sgro mi gdags// ma btsal ma bcos bde bar gnas// ye nas sangs rgyas rang bzhin ni// nam mkha' 'dra ste 'pho 'gyur med// ma yengs nges pa 'di thos na/ sangs rgyas rang bzhin rtsol mi dgos// sems dang chos dang nam mkha' la// tshig dang yi ge 'di 'dra zhes// kun tu bzang po ngas ma rnyed/ sangs rgyas rang bzhin de nyid yin// med de chad pa ma yin te/ dgongs pa ting 'dzin nang na gsal// gsal ba ma 'dres don gsal ba// ji ltar 'dod pa rang dbang sgyur// chos nyid nam mkha' yangs pa la// rang gi ye shes 'di brdal bas// khyung chen nam mkhar lding ba bzhin// gang du bsams par ma bgrod phyin// kun tu bzang po bka' 'byung bas/ log lta nges pa ming yang med// 'dod bsgyur rin chen char 'bebs bzhin// yid la bsams pa bzhin du 'byung // mun rum snang ba'i 'od shar bzhin//

22a
skyon rnams yon tan bzhin du snang // phra ma'i ting ni 'byongs pa ltar// gang ltar dmigs pa de bzhin snang // thams cad kun tu bzang por gnas// gzhan du smon na ye nas rdzogs// mkha' ltar mnyam pa nyid du zhog/ de bzhin gshegs pa thams cad kyi dgongs pa 'dus pa'i rgyud las/ skabs gnyis pa'o// / de nas sangs rgyas thams cad kyi mtshan gyi khyab par ni/ sems kyi mtshan nyid sangs rgyas ni/ ma g.yos pa yi nam mkhar 'dus// mtha' dbus med pa'i chos nyid ni// ma bcos pa yi dbyings su 'dus// phyi nang med pa chos kyi sku// 'pho 'gyur med pa'i klong du rdzogs// bzang ngan med pa'i byang chub sems// bde ba chen por mngon sangs rgyas// rdul gcig rdul snyed sangs rgyas kyang // rigs lnga ye shes lnga yi dang / ye shes sems dpa' nyid kyi ngang // de las ma 'dus gcig kyang med// thams cad gcig ste yongs kyis med/ khams gsum stong gsum la sogs pa// ji srid rdzas su snang ba dang / mu mtha' med pa thams cad kun/ 'dus pas lus ngag yid gsum nyid// de yang rang gi byang chub sems// chos nyid kun tu bzang po la// rang byung ye shes klong brdal bas// sangs rgyas don rnams 'dus zhes bya// tshig tu smra ba'i tshig mtha' med// tshig dang yi ge gang 'dod pa/ sangs rgyas mtshan yang de

22b
nyid du// bgrang gis mi lang brjod las 'das// tshig dang yi ge las 'das shing // yod med rtag chad spros bral na/ sangs rgyas mtshan yang brjod med pas// brjod med spros bral tshig las 'das// sangs rgyas sems can 'di 'dra zhes// btsal yang rgyal bas mi rnyed na// sangs rgyas ming du 'dogs pa nor// ma gsungs pa ni rgya cher bshad// nam mkha' bzhin du sems gdags pas// yod med rtag chad gnyis kyi tshig/ ma smras pa de ci la gnod// rnal 'byor tshig tu brjod pas nyes// gtan tshig nges pa ma thos shing // chos nyid klong du ma phebs pa'i// tshig med tshig ni rnam grangs par// mkhas par re ba lung dang 'gal/ nges pa'i don nyid ma shes par/ kha bshad rang bstod che ba 'byin// nga rgyal sma khangs gang zag de// gol ba'i lam du ha ra ha na// ye nas rang bzhin med pa'i chos// lhun gyis grub par sangs rgyas par// rang gi sems nyid ji bzhin du// gzhan du smra byed nor ba'i lam// ye nas sangs rgyas ma yin na// bra mo nas su mi skye bzhin// btsal kyang tshe chad nyon mongs pas/ sangs rgyas zhes bya ba la 'grogs// thams cad ye nas bde ba chen// kun tu bzang por ye rtogs na// gser rdo 'dra ste 'gyur ba med// de bzhin rang sems gdod nas dag/ 'jig rten 'khor ba'i chos 'di ni// spangs pas spongs

23a
par mi 'gyur te// 'khor ba'i rang bzhin shes pa na// mya ngan 'das pa de nyid yin// 'dod pa'i yon tan thams cad kyang // gzhan nas thob byed nor ba yi// mi 'ching grol bas 'grub par 'gyur// ye nas sangs rgyas ma yin na// de la thog ma tha ma med// chos nyid rang bzhin sems nyid la// phyi dang nang du grub pa med// mnyam nyid che chung med pa la// phyogs dang ris su phye ba med// sems nyid gnyis su med pa la// bde dang sdug bsngal btsal du med/ nor bu rin chen dpe bzhin du// byang chub sems kyang kun gyi dngos// ji ltar 'dod pa bzhin 'byung bas/ sangs rgyas byang chub sems la bsngags// bde chen byang chub sems 'di ni// ye nas yin par sus mthong la/ ji ltar bsam pa bzhin du 'gyur// don 'dir ma 'das gang yang med// ces gsungs so// de bzhin gshegs pa thams cad kyi dgongs pa 'dus pa'i rgyud las/ skabs gsum pa'o// // de nas sangs rgyas thams cad kyi mdzad pa ched du brjod pa/ sems can shes pa mi gcig na// sangs rgyas mdzad pa so sor snang // sems can shes pa dbyer med na/ sangs rgyas mdzad pa de dang 'dra// sems can sred len 'khor ba la// sangs rgyas mdzad pa bcu gnyis mdzad// le lo rtag du sun 'byin phyir// mdzad kyang mya ngan 'das par

23b
ston// yul dang gzugs ni gar chags pa// sangs rgyas mdzad pa de don du// sku dang phyag rgya la sogs pa// byin rlabs cho phrul de bzhin snang // yang dag sangs rgyas mdzad pa ni/ ci mdzad rang bzhin med par mdzad// ci gsung rang bzhin med par gsung // ci ston pa ni kun tu bzang // sangs rgyas mdzad pa khyad par che/ dngos rnams ye nas dngos med pas// 'khor ba thams cad mya ngan 'das// thar pa'i gnas zhes de la bya// thams cad rang bzhin med rtogs na// sdug bsngal thams cad byang chub lam// skyon rnams yon tan shes pa na// nyon mongs dug lnga ye shes skye// phyin ci log tu ci bltas kyang // thams cad grol ba rang las byung // rnam par rtog pa ci skyes kyang // de nyid thabs kyi bskul ma yin// mtho ris ngan song ci snang yang / log rtog yin pas brdzun du snang // de yang thabs kyi ting 'dzin gyis// ye nas lhun gyis grub par gnas// thams cad thig le chen po la// sangs rgyas mdzad pa ma shes na/ 'og min gnas kyang dmyal ba'i gnas// de bzhin skyon dang log par snang // de bzhin sems kyi mdzad spyod ni// gser btso tshur dang phrad pa bzhin// byang chub sems kyi rang bzhin la// de la sangs rgyas sems can med// mdzad pa thams cad sangs rgyas la// don la 'gyur med ce na// ma mdzad pa yang nges pa

24a
med// mdzad pa'i don yang de la 'dus// de bzhin gshegs pa thams cad kyi dgongs pa 'dus pa'i rgyud las/ skabs bzhi pa'o// // de nas sangs rgyas thams cad kyi ye nas grub pa'i don brjod pa/ gdod nas rin chen gser dang 'dra// ye nas de ltar gnas pa la// de la bzhu dang ma bzhu med// sems nyid ye nas sangs rgyas te// kun tu bzang por grub zin pas// de la sus kyang bcos su med// mkha' ltar mnyam pa nyid du zhog/ chos nyid rang bzhin med pa la// tshig dang yi ger bstan pas gol// sangs rgyas sems su dag pa la// gzhan nas thob byed nor ba'i lam// ji ltar snang ba sems yin pas// sems ni rnam pa thams cad kun// kun tu bzang por grub zin na// gzhan du btsal du ci yang med// dper na glen pa'i rang bzhin can// glang po rnyed kyang rjes tshol ltar// nges par bstan kyang yid ma ches// don dang ldan pa'i skyes bu yi// ye nas grub pas btsal mi dgos// gal te btsal yang skyon med de// mi 'gyur dbyings las gdod nas med// dngos med nam mkha' rang bzhin las// rdzas dang dngos po dgos pa med// de bzhin sems kyi rnam pa la// gang yang mi dgos lhun gyis grub// pad+ma can gyi zhing khams na// bde dang sdug bsngal gnyis med cing // skye shi 'pho 'gyur med pa ltar// sems

24b
kyi rnam pa'ang de bzhin no/ mi g.yo ba yi zhing khams na// sangs rgyas sems can gnyis med cing // lha dang bdud kyang ris med cing // byang chub sems kyang de bzhin no// sa yi snying po gser gling na// thams cad gser du snang ba bzhin// ye nas sems su grub zin na// ji ltar byas kyang kun tu bzang // mi 'gyur ba yi g.yung drung du// yod med rtag chad chos rnams kun// rang bzhin med par grub zin na// de ltar rtogs pas skyon ci yod// byang chub sems kyi bde klong du// 'khor ba myang 'das gnyis med cing // che chung phyogs ris gnyis med na// nga dang bdag tu su las byung // 'di ni gsang chen nges pa ste// thams cad lam du gyur pa yin// gzhan nas btsal yang mi rnyed pas// ye nas grub pas thams cad 'dus// de bzhin gshegs pa thams cad kyi dgongs pa 'dus pa'i rgyud las/ skabs lnga pa'o// // de nas sangs rgyas thams cad kyi btsal mi dgos pa'i 'bras bu brjod pa/ thams cad nam mkha' 'dra ba la// bag chags tshan mas btsal mi dgos// dper na rtsi lo skor ma ni/ 'byung ba lnga yis ma bskyed par// sman gyi 'bras bu rang bzhin skye// de ni rdzus te skye ba yin// kun tu bzang po'i dgongs pa 'di// theg pa gzhan nas ma btsal bar// ye nas sangs rgyas rang bzhin gnas// de ni bskal pa bzang zhes

25a
bya// nam mkha' lta bur khyab brdal ba// phyogs dang ris su btsal mi dgos// chos nyid dbyings su klong brdal bas// rgyu dang 'bras bur btsal du med// byang chub sems su don rtogs pas// sangs rgyas sems can ye nas med// bde ba chen por don rtogs pas// 'khor ba ngan song mya ngan 'das// chos nyid byang chub sems 'di ni// btsal bas rnyed pa ma yin te// bsgrubs pas sa thob ma yin pas// mkha' ltar ye nas rnam par dag/ phyi nang snod bcud thams cad kun// dbyings dang ye shes dbyer med pas// gnyis med thabs dang shes rab 'brel// bde ba rang la rdzogs longs spyod// 'khor ba mya ngan 'das pa'i chos// gnyis su snang ba thams cad kun// nam mkha' bgo bsha' byed pa bzhin// ris su phye'ang snang ba med/ rang bzhin bde ba chen po ni/ rgyu rkyen gang la'ang ma bsten par// thugs kyi snying po man ngag ste// thog ma nyid nas grub par bshad// de la ma rtogs phal ba rnams// sa thob bya sgo rlung bskyod bzhin/ nges pa'i don la ma bzhag par// rgyu 'bras chos la nges pa med// gang yang 'di zhes sa ma zin// de 'dra'i gang zag rlung 'dra la// de 'dus pa yi don mi ston// bstan kyang mi go sgro skur 'debs// la las bzang po yid ches kyang // 'jig rten khe dang grags tshul gyis// tshig tu smod cing thabs

25b
kyi tshol// de la 'di ni bstan pa min// dper na 'dzam gling gser gyi rgyu la btsal mi dgos// de bzhin kun bzang sems kyi chos// rgyu nyid ye nas 'bras bu yin// nam mkha' bzhin du gnas pa la// btsal kyang ma btsal gdod nas med/ 'khor los bsgyur ba'i rgyal po yis// dge bcu gling bzhir shar ba'i yun// se gol yun la snang ba bzhin// ye nas bde chen byang chub sems// btsal mi dgos pa'i 'bras bu ni// yun du skad cig lhun gyis grub// ji ltar snang ba thams cad kun// btsal ba med par ye nas bde// sgrub mi dgos par kun tu bzang // ye nas ma bcos ye nas dag/ gser zhun bzhin du ye brdal la// de la mkhas pas bcos su med// ye nas mi 'gyur 'gyur ba med// de la tshig tu brjod na 'gal// smra ba mang po bdud kyi las// bab chos mang mo 'chal ba'i tshig/ brjod pa med pa'i ngang nyid la// nam mkha'i ngang la ma g.yos zhog/ ces gsungs so// de bzhin gshegs pa thams cad kyi dgongs pa 'dus pa'i rgyud las// skabs drug pa'o// // de nas sangs rgyas thams cad kyi sku'i rnam pa 'dus pa brjod pa/ yod de dngos po snang na yang // snang srid ye nas sangs rgyas rgyan// med de dngos po med na yang / phyi nang snod bcu stong pa'i gzhi// mtha' dbus phyogs ris med pa'i gzhi// mu dang mtha' las

26a
'das pa yang // sems dang chos su dbyer med pas// ye nas chos sku 'gyur ba med// ji srid rdzas su yod kyi bar// sangs rgyas sku yang de bzhin yod/ ji srid dngos por ma grub na// sangs rgyas sku yang dngos por med// de bzhin yul dang dbang po dang // phyi nang snod bcud thams cad kun// dbyings dang ye shes gnyis med pas// sangs rgyas sku rnams chos skur 'dus// de yang ting nge 'dzin cho 'phrul las// lha dang lha mo'i dkyil 'khor du// 'khor ba myang 'das longs spyod pas// de yang sems kyi longs spyod de// sems kyi ting 'dzin longs spyod kyis// ji ltar 'dod pa don rtogs pas// longs spyod rdzogs skur thams cad 'dus// de yang chos nyid byang chub sems// byang chub sems la ris med pas// long bas nam mkha' 'dzin pa 'dra// gzugs 'dzin rtag chad 'dzin pa la// 'dzin chags btsal med sprul pa'i sku// sbrul skur 'di 'dra mi dmigs kyang // ji ltar 'dul ba de bzhin snang // byang chub sems kyang de bzhin pas// sangs rgyas sku rnams sbrul skur 'dus// sangs rgyas sku dang rang gi sems// ris su btsal yang mi rnyed pas// ye nas bcos med snying po'i sku// bya btsal med par 'dus pa'o// zhes gsungs so// de bzhin gshegs pa thams cad kyi dgongs pa 'dus pa'i rgyud

26b
las// skabs bdun pa'o// // de nas sangs rgyas thams cad kyi gsung gi rnam par 'dus pa brjod pa chos rnams tshig tu yod pa'i bar// de bzhin sangs rgyas gsung yang yod// gal te tshig tu smra med na// sangs rgyas gsung yang brjod du med// ji ltar snang ba'i chos rnams kun// tshig tu brjod las 'das pa rnams// sgra dang dbyangs kyi yi ger 'dus// de yang 'bras bu lngar 'dus pa ste// snying po nges pa gcig tu 'dus// de yang brjod du med pa'i dbyings// chos dang sems dang nam mkha' gsum// 'di 'dra'i tshig tu brjod du med// brjod du med pa'i chos nyid gsung // sangs rgyas gsung du 'dus pa yin// 'di ltar snang ba'i chos rnams kun// 'di 'dra tshig dang yi ge med// mi gsung ba ni rgya cher bshad// ye nas ma bcos chos nyid yin// thams cad stong pa'i rang bzhin la// tshig dang yi ger gang gis brjod// sus kyang ma brjod rjod pa med// brjod med nam mkha'i ngang du gnas// ye nas nam mkha'i rang bzhin la// 'di 'dra sus kyang brjod du med// de bzhin chos nyid 'gyur med pa// tshig dang yi ger btags pa med/ sangs rgyas gsung rnams kun 'dus pas// chos nyid skye ba med pa'i klong // klong la 'di 'dra brjod du med// de yang ye nas byang chub sems// zhes gsungs so// de bzhin gshegs pa thams

27a
cad kyi dgongs pa 'dus pa'i rgyud las/ skabs brgyad pa'o// // de nas sangs rgyas thams cad kyi rnam pa 'dus pa brjod pa/ thams cad nam mkha' bzhin du shes// de nyid mi 'gyur chos kyi dbyings// de ltar rtogs pa ye shes yin// 'di ni sangs rgyas kun gyi dgra dang gnod pa'i bgegs// byams pa'i gnyen dang phan pa'i grogs// sgyu ma lta bur mnyam shes pa// sangs rgyas thugs rje dbyer med shes// rgyu 'bras theg pa kun las byung // 'di ni rgyu 'bras dbyer med pas// sangs rgyas sems can smos ci dgos// thams cad rang gi byang chub sems// thams cad nam mkhar shes pa la// phyogs char gtso ba med pa bzhin// sems can rang gi sems yin na// de la grub dang ma grub med// la la kun tu bzang po'i bka'// nges pa de la mi gnas pa// rang shes mos brtson phyogs 'char la// dmigs pa bcas te ngar 'dzin pa// de la nges pa'i don med pas// de bas bka' 'di ma bstan na// don gyi 'bras bu log par 'gyur// de bas kun bzang nga yi bka'// gzhan gyis spros par mi tshugs pas// nga nyid nga la gsungs pa bzhin// de yang rnal 'byor las can gter// des kyang yongs la 'dod pa bsgyur// de bzhin du yang rang gi sems// skyon nyid yon tan yin par shes// de yang mi zad sems kyi gter// snang

27b
pa thams cad byang chub sems/ mi snang ba yang sems yin pas// snang dang mi snang gnyis med pa/ 'di yang chos nyid byang chub thugs// bde dang sdug bsngal 'khor 'das dang // yod med rtag chad la sogs pa// de yang gnyis med byang chub thugs// brgyad khri bzhi stong chos rnams dang // dngos po can la bstan pa yin// chos nyid brjod pa med pa las// tshig dang yi ger bstan pa med// sems dang chos dang nam mkha' la// 'di 'drar rgyal bas ma rnyed chos nyid thugs// rang bzhin de ltar gnas pa yin// sus kyang bcos su med pa'i don// go zhing rtogs par bya ba'i phyir// don ni dpe la blangs nas bstan// rnal 'byor kun bzang nga yi don/ blo ldan nges par rtogs pa la// snod ngan rnams kyi mi rtogs pa// dmigs med kha dog mi mthong ba// shes rab chung bas don ma rtogs// sangs rgyas kun gyi thugs kyi mchog/ byang chub sems kyi rang bzhi 'di// brjod pas bskal bar thob mi 'gyur// bsgoms pas yun du rnyed mi 'gyur// rang bzhin ye nas dag pa la// de ni ma bcos rang dag pa'i// ma btsal gnas pa'i bsgom pa yin// de las sangs rgyas btsal du med// sems nyid dngos po kun tu snang // sems nyid cir yang med par bzhin// de ltar ye nas yin shes pas// sangs rgyas zhes kyang de la bya/ 'di ltar med

28a
pa'i sems dang chos// btsal kyang bskal pa brgyar mi rnyed// ma bcos dang la bde bar bzhag/ de la cis kyang bcos su med// ces gsungs so// de bzhin gshegs pa thams cad kyi dgongs pa 'dus pa'i rgyud las/ skabs dgu pa'o// // de nas sangs rgyas thams cad kyi lta ba 'dus pa'i don brjod pa/ lta ba chos nyid nam mkha' 'dra// mi 'pho mi 'gyur phyogs ris med// bzang ngan phyogs ris yang dog med// thams cad chos ni de lta bu'o// nam mkha' 'di la kun gnas bzhin// sems la dog pa ci yang med// sangs rgyas thugs kyang de yin pas// lta ba'i rgyal po zhes bya'o// gang zhig rgun chang myong 'dra'i sems// nam mkha' lta bur mi shes par// srog gcod sdig la sogs pa la// lta bar gsal nas mi 'dzem pa// byin pa lta bur nam mkha' la// dgar re khung bu rtsig pa bzhin// rnal 'byor de ni don med pas// gol ba'i lam du brlag par 'gyur// lta ba la sogs nges pa yi// rgya cher thos pas rtogs med pas// gang zhig bsgom bsgrub tshul byed pas// 'bras bu med de rlag par 'gyur// de na nges par bsgrub 'dod pas// bka' yi dam pa 'di thos shing // gang la rnam par rtog med na// 'di ni nam mkha' 'dra bar bshad// phyi nang chos ni thams cad la// rgyu dang 'bras bu mi

28b
'byed par// mnyam pa'i rje btsun kun tu bzang // bdag nyid ye nas de bzhin pas// lta ba kun gyi mdo 'dus pa// byang chub sems ni nam mkha' 'dra// khyab brdal chen por gang shes pa// lta ba 'di las gzhan la med// ces gsungs so// de bzhin gshegs pa thams cad kyi dgongs pa 'dus pa'i rgyud las/ skabs bcu pa'o// // de nas sangs rgyas thams cad kyi dam tshig dang spyod pa 'dus par brjod pa/ lta ba nam mkha' bzhin du khyab// sems dang chos dang nam mkha' ru// thams cad kun la khyab cing brdal// des na sems kyi chos rnams kun/ kun bzang dang las mi 'da' bar// bde ba che las nyams med na// sa gzhi bzhin du 'dod pa 'byung // de bzhin sems kyi chos kun la// sangs rgyas nyid la nyid gol bas// gnyis med dus dang rgyun med na// spyod pa chu bo'i klung chen 'dra// snang ba de bzhin mi snang dang // yod med rtag chad bde sdug dang // bzang ngan gtsang rme bde sdug rnams// ye nas kun bzang longs spyod dang // gang la gtsang sme mi dmigs zhing // ci la'ang rtog pa med pa des// ma sangs bde bar longs spyod na/ sangs rgyas mdzad spyod ma nor bas// ci spyod skyon med pas// bde ba'i ye shes rang byung ba// gang ltar byas pa me tog skye/ ma spangs spyad pas sangs rgyas yin// dper na 'khor los sgyur rgyal

29a
ltar// skyon la spyod kyang yon tan snang // sems kyi longs spyod gar skyes kyang // sangs rgyas ma yin gcig kyang med// la la blon po'i rang bzhin can// nyon mongs la sogs 'chal ba'i tshig/ sems kyi spyod pa mi shes pas// sdug bsngal brgyad dang gtan du 'gro/ de ltar gol ba'i gang zag la// nges pa'i spyod pa 'di thos nas// mun pa 'od snang ji bzhin du// skyon nyid yon tan nyid du snang // byang chub sems rtog spyod pa ni// zhi zhing dul bas chos nyid dang // gzhan dang mthun pas mnyam pa nyid// gang la mi rtog byang chub sems// bdag dang gzhan du dbyer med pas// bdag gir mi 'dzin ngar mi 'dzin// skyon dang yon tan gnyis med pas// skyon dang yon tan mi spong ldan// chos rnams nam mkha' bzhin shes pas// rang bzhin med par yongs la brdal// byang chub sems su kun rtog pas// skye 'chi med par lhun gyis grub// chos kun ye nas 'gyur med pas// dus gsum thams cad dad don 'das// bdud rtsi chen po'i rang bzhin la// spyad pa'i thabs la rag pa med// 'khor ba'i chos la ci spyad kyang // mi 'ching grol bas tshogs gnyis rdzogs// kun tu bzang po nyid kyi rgyan/ 'dod spyod yon tan lnga la rdzogs// ma yengs ting 'dzin rgyan yin pas// spyad pas dngos grub dam par 'gyur// bdud rtsi

29b
zhes kyang de la bya// nyon mongs sdug bsngal 'khor ba'i chos// rmi lam 'dra ste nam mkha' yi// mtha' ltar khyab par gnas pa la// las dang rnam smin gos mi 'gyur// phyi nang snod bcud thams cad kun// ye nas kun tu bzang po la// dus gsum 'gyur ba med shes na/ sangs rgyas zhes kyang de la bya// kun tu bzang po'i spyod pa 'dir// byang chub sems rtogs spyod pa dang / dus gsum sangs rgyas spyod pa kun// don 'dir ma 'dus gang yang med// ces gsungs so// de bzhin gshegs pa thams cad kyi dgongs pa 'dus pa'i rgyud las/ skabs bcu gcig pa'o// // de nas sangs rgyas thams cad kyi 'phrin las brjod pa/ sangs rgyas sems can gnyis med la// log par gol ba tshar bcad phyir/ sangs rgyas 'phrin las ci mdzad kyang // 'phrin las rdzogs zhes bya ba yin/ sangs rgyas 'phrin las rdzogs pa ni/ skyon nyid yon tan yin shes na/ 'khor ba nyid ni mya ngan 'das// thams cad ma spangs lhun gyis grub// chos nyid sems nyid nam mkha' nyid// dbyer med ngo bo nyid mnyam pas// 'dus byas chos kyang de 'dra phyir// sus kyang byas shing bcos pa med// rgyu rkyen las kyi ltos ma yin// thams cad ma bcos ye nas dag/ nam mkha' bzhin du gsal ba las// rang rig ye shes nam mkha' 'byung // ma chags mi g.yo chos

30a
nyid las// mi 'gyur mi dmigs rig pa las// gsal la ma 'dres 'od bzhin du// shar nas nub pa'i dus med pa// dngos po thams cad chos nyid rkyen// las dang nyon mongs sdug bsngal che// rgyu 'bras ye nas mya ngan 'das// 'di ni 'phrin las rdzogs pa ste// chos rnams thams cad thog ma nas// rang bzhin ye nas rnam dag pas// 'gyur ba med pa'i phyir na klong // mkha' ltar mnyam pa nyid du gnas// sangs rgyas 'phrin las bcol ba ni// dper na rgya mtsho chu rlabs bzhin// rgya mtsho nyid las ma rtogs pa// chu rlabs gzhan nas 'byung ba med/ 'phrin las rgya mtsho rlabs dang 'dra// de bzhin sangs rgyas 'phrin las kyang // byang chub sems las gzhan pa yi// 'phrin las logs su bstan pa med// sems dang sems byung 'phrin las yin// byang chub sems kyi rang bzhin ni// 'di 'dra ci yang ma yin pas// 'phrin las btsal dang ma btsal ni// ma spros ye nas 'phrin las yin// dper na phyi ma leb bu ni// rdzing bu mthong yang mtha' ma skor// de bzhin gang zag mi shes pa// bden pa bstan yang log par rtsol// zin cing grub pa'i dus med pas// nges pa tshi chad brtson 'grus che// de bas rnal 'byor don 'dus pa// nges pa'i don phyir rgyud 'di byos// dper na gser khung phye ba la// gser zong zad pa med

30b
bzhin du// rgyud 'di gang gis mtshan thos na/ byang chub don la zad pa med// dper na rin chen gling phyin na// 'dod pa'i nor la zad pa med// thams cad byang chub chen po brdal// phyogs ris btsal yang mi rnyed pas// bsrung med dam tshig yang dag pa// yin pas kun tu bzang po yis// dam tshig 'di las ma gtogs pa// gzhan sangs rgyas pa med pa'i phyir// dam tshig ces bya rang gi sems// sangs rgyas nyid du gnas pa la// 'khor ba'i sdug bsngal ming yang med// de la log rtogs phyogs med de// chos rnams thams cad nam mkha' bzhin// ye nas bcos pa med pa la// 'thab rtsod nyams pa'i ming yang med// 'da' ba med pas nyams pa med// thams cad kun bzang nga yi zhing / sangs rgyas sems can ris med na// rtsod pa'i chos can su yi chos// med las yod par 'dzin pa 'am// nam mkha' dngos por bzung ba bzhin// gang yang thar med sdug bsngal che// dper na long ba'i mdun phyogs su// ci yang med pa yod par mthong // de bzhin log pa'i gang zag rnams// rang bzhin med pa phyogs ris 'dzin// sbur bu srin bral bgrod pa bzhin// btsal zhing thar med 'ching ba'i rgyu// gzhan gyis ma nyes rang gis len// sdug bsngal thar med nyon re mongs// de bas dam tshig chen po 'di// sa la skye 'khrung kun skye ltar// sems kyi

31a
dam tshig 'di yod na// dmyal ba'i gnas kyang chos nyid klong // sdug bsngal rgyu yang byang chub sems// 'dzin rtog nyid las ye shes skyes// dper na bong gling dkar po ni/ dug nang zhugs kyang dug kyang rtsi// bzhi brgya rtsa bzhi nad 'byung zhing // kun gyi sems nyid dam tshig 'di/ 'khor ba'i chos la longs spyod kyang // 'khor ba ye nas sangs rgyas pas// nyon mongs lam du ye shes gsal// bde ba che las gzhan med do// 'di ltar klong du gyur pa las// mi bsrung ma yin bsrung mi dgos// 'das dang ma 'das gnyis ka med// ces gsungs so// de bzhin gshegs pa thams cad kyi dgongs pa 'dus pa'i rgyud las/ skabs bcu gnyis pa'o// // de nas sangs rgyas thams cad kyi mdzad pa gnyis su med pa'i rol pa brjod pa/ dper na shing mkhan mkhas pa dang // sgyu ma mkhan gyi slob ma yi// cho 'phrul rnam pa cir yang ston// btags na cir yang ston pa med// de bzhin sangs rgyas 'phrin las la// ji ltar 'dul ba'i 'gro don du// mdzad pa bcu gnyis bstan pa dang // longs spyod rdzogs dang sprul pa'i sku// sku yi cha byad bsam pa dang // gsung gi chos la 'bum phrag dang // thugs kyi thams cad mkhyen pa yi// sangs rgyas 'phrin las brjod 'das pa// sgyu ma'i rnam pa de bzhin du// rdul cha tsam yang mdzad pa med// de

31b
bzhin gzugs brnyan thams cad dang // 'phrin las tha dad mang po kun/ byang chub sems kyi rang bzhin du// chos rnams thams cad snang ba las// gzhan du ston par 'gyur re skan// de ltar sems la nges par zhog/ 'khor ba ci 'dra cir snang yang // dngos po rdul yang grub pa med// sangs rgyas 'phrin las mang mdzad kyang // rdul cha tsam yang mdzad pa med// de bzhin sangs rgyas sems can yang // ye gnyis rang gi sems yin gyi// sems la phyogs dang ris med pas// de la sangs rgyas 'phrin las tshad// spyod pa'i chos rnams thams cad kun// chos nyid stong par ye shes na// sangs rgyas 'phrin las ma nor bas// bka' 'di nges par ngas gsungs so// med pa'i chos rnams thams cad kun// rang byung ye shes chen po la// ye nas phyogs dang ris med pas// sangs rgyas 'phrin las 'di nyid yin// sems kyi 'phrin las ye rdzogs la// sangs rgyas kyis kyang gsung du med// ci kyang ma gsungs chos de la// sangs rgyas thams cad de las 'dus// zhes gsungs so// de bzhin gshegs pa thams cad kyi dgongs pa 'dus pa'i rgyud las/ skabs bcu gsum pa'o// // de nas sangs rgyas thams cad kyi dgongs pa log par lta ba tshar gcod pa/ ye shes khro bo 'dus pa'i 'phrin las brjod pa// rgyal ba'i ye

32a
shes thig le nyid// yon tan ye shes ltar shar te// sangs rgyas 'phrin las byed po'o// skye med sems nyid don dam lha// de yi ngang la sgra rdzogs pa// sangs rgyas sku lnga'i bdag nyid can// ye shes sku nyid rdo rje che// sku gsung thugs kyi bdag nyid che// sku mchog gshin rje gshed nag go/ gsung ni gsod byed rngam pa'o// de bzhin rdo rje 'jigs byed thugs// sku rnams 'dus pa'i ngo bo'o// sku la dbang mdzad pad+ma'i sku// chags med pad+ma ra ga'i mdog/ rgyal ba'i gsung mchog 'bar ba'i sku// mi 'gyur rdo rje khro bo'i sku// lag na rdo rje mthing nag 'bar// bde gshegs thugs kyi ngo bo nyid// yon tan lhun grub rin po che// ye shes mkha' lding 'bar ba khyung // rdo rje gshogs pa gdengs pa'o// thogs med las mchog he ru ka/ badz+ra ku ma ra yi sku// bde gshegs 'phrin las ngo bo nyid// ma bcos mi 'gyur chags pa med// kun 'byung bya ba byed pa yi// rigs kyi bdag po kun 'dus pa// sku lnga lhun gyi grub pa'o// sprul pa gyad gnon kun 'dus pa/ khyung gnyis kha nas lce 'bab cing // seng ge kha nas rdo rje 'phros/ stag gi kha nas ral gri 'bar// sbrul gdug kha nas me 'bar zhing // 'ug pa'i kha nas lcags kyu 'phro// lce sbyang kha nas phur bu ste// dred ma'i kha nas bdud zhags 'phen// de yi gsang sngags brjod pa ni// yi ge rgyal

32b
ba'i gsung yin te// ngag du brjod pa skur ru gyur// yi ge rgyal ba'i thugs yin te// 'khor los la nye ba'o// e a kro te ka ya man ta ka/ kri sna ka la ru pa/ hri te ya ma ye/ hri badza kro d+ha ha ya gri ba/ pad+ma ta kri da ra ka tsan+da/ badz+ra pa ni tsan+da ma hA ro Sha na/ ka li kri ta/ badz+ra ki li ki la ya/ bde gshegs khro bo thams cad kyi// yang snying 'dus pa de nyid do// de bzhin gshegs pa thams cad kyi// dgongs pa 'dus pa'i rgyud las/ skabs bcu bzhi pa'o// / de nas chos thams cad ye nas lhun gyis grub par mdzad de brjod pa/ e yaM raM baM laM/ 'byung lnga ye shes lhun grub pa'i// ye shes sku ste nyon mongs 'joms// 'byung ba las kyi dkyil 'khor te// ye shes lnga yi rang bzhin can// thams cad skyed pas yum nyid klong // rten du gyur pa sku dang gnas// sna tshogs kun 'byung nyon mongs 'joms// rnam rtog gcod pas 'khor lo ste// gur ram ra ba spyil ba'i tshul// cis kyang mi chod mi shigs pa'o// a i u e au ri li aM/ ka kha ga g+ha nga / ya ra la wa// sgra dang dbyangs kyi yi ge ste// thabs dang shes rab rang bzhin gyis// yid bzhin rin chen 'phreng ba ltar// ma lus 'dod pa'i don bsgrub pa// bde bar gshegs pa'i ngo bo nyid// du ru ye/ seng nga ye// 'bras bu dgu nam mkha'i thog 'dra bas// lus ngag yid kyi dbang po 'joms// tig sna dza la u

33a
ne u ne hUM dza dza/ spu gri 'dod pa'i so yin te// mtshon cha med dpung lta bu yi// stobs kyi drag sngags dril ba'o// a mu ka myar rbad/ trig nan myor rbad// u nan shag rbad/ sbur nan ril rbad// gnas bzhi gcod pa'i spu gri ste// rgyal ba kun gyi byin rlabs rnams// bsdus nas 'gal ba tshar gcod pa'o// gcod pa'i spu grir bzhag pa'o// e hAr zums dza// breng shag raM yaM rbad e// kun gyi spu gri mtha' sdud de// thogs me med par gcod pa'o// a ya ma du ru tsa sha na/ 'jig rten dregs pa thams cad kyi// srog gi ngo bo sgrol ba'i 'bru// sde brgyad srog gi rnam shes so// ces gsungs so// de bzhin gshegs pa thams cad kyi dgongs pa 'dus pa'i rgyud las/ skabs bco lnga pa'o// // de nas sangs rgyas thams cad kyi 'phrin las ye shes chen po'i rol pa brjod pa/ stobs bcu pha rol gnon pa po// 'khor lo rgyal po re mig bcu// brgya phrag bcu gcig kha mig can// bde gshegs khro bo 'dus pa yi// drag po sngags kyi grong khyer yin// gsang sngags rgyal po brgya dang bcu/ srog dang snying po ldan par bya// thebs dang spu gri ldan pas na// gang yang rung ste chan la 'bebs/ bka' yi 'khor lo sngags 'khrul na// spu gris rang la gcod par byed// mtha' nas dbus su sdud pa'i tshul// gsang sngags 'phreng ba'i dkyus 'di

33b
nyid// mthar 'gyed bzlog pa lha gnod do// gtub cing dral ba dkrug pa ste// ma nor bzlas pas gang yang 'grub// bka' gsang 'khor lo'i las yin pas// bsrung dang bzlog dang gshegs pa dang // gsad dang stobs mnan rang gshed dbab// dbye dang dral ba la sogs byed// gsang sngags bka' yi 'khor lo 'di// bde gshegs rgyal bas mi theg na// bdud dang mu stegs la sogs pa'i// 'jig rten gzhan dag smos ci dgos// des na 'jig rten dregs pa can// thams cad 'khor lo'i dbang du bskor// ces gsungs so// de bzhin gshegs pa thams cad kyi dgongs pa 'dus pa'i rgyu las/ skabs bcu drug pa'o// // de nas sangs rgyas thams cad kyi dgongs pa rdzogs par brjod pa/ thams cad ye nas sangs rgyas pas/ rgyu rkyen rtsol bas ma yin te// nam mkha' bzhin du gnas pa la// de las mi 'gyur sangs rgyas yin// ye nas yin pa'i don 'di na// bstan pas ye nas yin par shes// de dag rtogs pas drod 'byung ba// don dang rtags kyi 'bras bu 'brang // gang zag 'khrul pa mtha' dag ni// yin nges don la mi phyogs par// g.yeng ba 'du 'dzi'i chos la mos// byis pa bla na med las 'dra la// byas kyang zin pa'i dus med pas// de bas rnal 'byor rdzogs pa che// kun bzang rgyal

34a
ba'i bka' 'di ni// mos pa'i dad pa'i 'di tshol na// yid la bsams pa thams cad kun// kun tu bzang po nyid du 'gyur// thog ma nyid nas nges pa'i don// ye shes nyi ma rang la 'char// rang rig ye shes nang nas 'byung // ji ltar byas kyang bde ba che// ma btsal ma bsgrubs ma bsgoms kyang // nges pa'i don nyid ma grub med// ye nas mkha' ltar mnyam par gnas// brtson zhing bsgrubs kyang skyon med de// nges par 'di ltar yid ches na// ma btsal na yang 'grub par 'gyur// bdag nyid sangs rgyas yin shes na// rgyud lung 'di la su gnas pa// 'grub 'gyur 'di la the tshom med// chos nyid don bstan sems mi 'gyur// yin par yid ches skyo dub med// nges par shes pas btsal mi dgos// nan tan btar bas gdod nas dag/ byang chub sems la lhan ne ba// bsgom du med de 'gyur ba med// btsal du med de spang du med// de la bgrod du ka nas med/ sangs rgyas bstan pa'i bka' rnams kun// don du ma gyur gcig kyang med// de bas ma nor nges pa'i bka'// sangs rgyas 'dus pa'i rgyud 'di ni// 'di ni gzhan la bstan pa bas// snod med rnams la bshad pa na// ltung ba'i nyes pa brjod mi lang // de bas bde gshegs dgongs pa'i don// sems kyi gting du rang rgyas gdab// ces bcom ldan

34b
'das chos thams cad kyi rang bzhin brjod pa med pa nyid du brjod de// skye 'gag gnyis su med par gyur to// de bzhin gshegs pa thams cad kyi dgongs pa 'dus pa'i rgyud las/ skabs bcu bdun pa'o// // bde gshegs rgyal ba'i dgongs don khro bo 'dus pa'i yang snying rdzogs so// // bcom ldan 'das dpal kun tu bzang po he ru ka la phyag 'tshal lo// de nas bcom ldan 'das

