@#/_/se ra mkha' 'gro kun bzang/ rdo rje phag mo'i nang sgrub zab mo rgyun khyer gsang ba'i rgya can shin tu zab pa/ Синя

chos nyid mkha' 'gro'i gsang mdzod las:
ye shes mkha' 'gro'i nang sgrub zab mo rgyun khyer gsang ba'i rgya can shin tu zab pa bzhugs so
na mo dz+nya na DA k+ki ye:
ye shes mkha' 'gro'i tshogs la 'dud
gang zhig rnal 'byor dam tshig ldan pa :
nyams rtogs gong 'phel bar chad sel ba dang:
don gnyis lhun grub bde chen lam bgrod phyir:
gsang ba ye shes mkha' 'gro'i nang sgrub bstan:
spros med thugs dam rgyun khyer nyams su longs:
sa ma ya:
de na bskyabs su 'gro ba dang sems bskyed ni:
na mo:
mchog gsum kun 'dus ye shes mkha' 'gro ma:
rdo rje phag mo'i dkyil 'khor lha tshogs la:
bdag sogs 'gro kun gus pas skyabs su mchi:
byang chub ma thob bar du bskyab tu gsol:
ho:
ma rig 'khor bar 'khyam pa'i ma rgan 'gro:
bla med bde chen sa la 'god pa'i phyir:
smon 'jug don dam byang chub sems bskyed do:
kun kyang rnam grol gtan srid zin par shog:
lan gsum gyis rang rgyud sbyangs:
de nas lha snang gsal ba ni:
a:
spros bral zang thal skye ba med:
kun snang 'gro la snying rjer brdal:
ba~M yig mthing ga yongs gyur las:
rang nyid skad cig dran rdzogs su
rdo rje phag mo sku mdog mthing:
zhal gcig phyag gnyis gri thod 'dzin:
dbu skra gyen 'khyil phag zhal ngur:
dpa' bo yab tshul kha TAM ka:
g.yon gyi phyogs su rnam par bsten:
nu ma 'bur zhing pad+mo rgyas:
sku la khro mo'i chas kun rdzogs:
zhabs gnyis g.yas bskums g.yon brkyangs shing:
bam ro pad nyi zla gdan dbus:
ye shes me ri 'khyil klong bzhugs:
spyi bor sku yi phag mo ni:
dkar gsal zhal gcig phyag gnyis pa:
g.yas pas gri gug g.yon thod khrag:
sku la mkha' 'gro'i chas kun rdzogs:
snang la rang bzhin med par bsgom:
mgrin par gsung gi phag mo dmar:
zhal gcig phyag gnyis gri thod 'dzin
sku la mkha' 'gro'i chas kun rdzogs
snang la rang bzhin med par bsgom
snying gar thugs kyi phag mo sngo
zhal gcig phyag gnyis gri thod 'dzin
sku la mkha' 'gro'i chas kun rdzogs:
snang la rang bzhin med par bsgom:
lte bar yon tan phag mo ser:
zhal gcig phyag gnyis gri thod 'dzin:
sku la mkha' 'gro'i chas kun rdzogs
snang la rang bzhin med par bsgom:
gsang bar phrin las phag mo ljang:
zhal gcig phyag gnyis gri thod 'dzin:
sku la mkha' 'gro'i chas kun rdzogs:
snang la rang bzhin med par bsgom
kha TAM ka ni sbas tshul 'chang:
rang rang rigs kyi phag zhal ngur:
rigs lnga'i mkha' 'gro 'bum gyis bskor:
rtsa gnas dpa' bo dpa' mo'i grong:
'bum phrag mkha' 'gro'i thugs bcud 'dzin:
dga' bzhi stong bzhi'i 'od gsal klong:
thams cad sgyu ma'i cho 'phrul du:
'dzin med chu zla bzhin du gsal:
dam tshig lha yi gnas gsum las:
'od 'phros sku gsum zhing la phog:
bde gshegs rgyal ba sras bcas kun:
rdo rje phag mo'i rnam pa :
spyan drangs dam ye dbyer med bstim:
dzaH:
hU~M baM ho:
hU~M hrIH:
'og min zhing khams gnas kyi mchog:
gsang chen rol pa'i gzhal yas nas:
rdo rje phag mo rgyal ba'i yum:
mkha' 'gro bye ba 'bum dang bcas:
gnas 'dir spyan 'dren gshegs su gsol:
dam tshig rten dang dbyer med par:
pad+ma'i gdan la tiSh+Tha lhan:
ma bcos rang zhal so ma'i ngang:
gnyug ma'i lha la na ma ho:
ka dag klong nas lhun 'grub shar:
phyi nang gsang mchod pU dza :
rig stong bsam brjod bral ba'i lha:
dkyil 'khor lha la phyag 'tshal bstod:
rang nyid mkha' 'gro'i thugs ka ru:
ba~M yig mthing ga'i mtha' ma la:
sngags phreng g.yon 'khor 'od zer 'phros:
rab 'byams zhing rnams kun la phog
rgyal kun ye shes yon tan bsdus:
sngags phreng nyid dang dbyer med bstim:
'od zer mar 'phros 'gro kun gyi:
sgrib gnyis kun dag bde bar ldan:
dpal 'byor gzi brjid longs spyod kun:
'od zer rnam par rang la bsdus:
thams cad dag mnyam chen po'i ngang
phyi snod pad+ma 'od kyi zhing:
nang bcud ye shes mkha' 'gro'i sku
sgra grag gsang sngags 'dus pa'i sgra:
dran rtog rang grol chos nyid klong:
ma yengs mi bsgom 'dzin bral ngang:
khyer so gsum ldan ngang du bzla:
oM badzra b+ha ra hi baM ha ri ni sa sarba sid+hi pha la hU~M:
zhes pa brgya stong khri 'bum dang:
bye ba gcig gis 'grub par nges:
khri tsho lnga yis grub pa thob:
stong tsho nyer lngas las sbyor rdzogs:
nyams rtogs yon tan ye shes rgyas:
bar chad zhi zhing rmi lam skabs:
mkha' 'gro'i rang zhal dngos mjal nas:
bde chen ye shes rang ngo bstan:
rlung sems 'jug pa gcig gi ngang:
'og min zhing la spyod par nges:
the tshom med do skal ldan sems kyi bu
gsang zhing gsang bar sgrubs dang don gnyis 'grub:
pad+ma'i bka' bzhin mtsho rgyal yi ger thob:
chos nyid dgongs pa'i klong du gter du sbos:
ma 'ongs dus ngan snyigs ma lnga bdo'i dus:
skal ldan las 'phro can dang 'phrad nas kyang:
gang 'brel pad+ma 'od du 'dren par nges:
the tshom ma byed skal ldan nyams su longs:
skal med log lta can la 'di ma 'phrad:
skal ldan sems kyi bu dang 'phrad par shog:
sa ma ya:
sku gsung thugs kyi rgya:
the tshom sgro skur mkhan gyi dbang po snubs:
dam nyams kha gsag can la gu h+ya rgya:
bka' srung dregs pa'i tshogs kyis snying khrag bzhes:
sa ma ya:
n+thi:
zhes mkha' 'gro yongs 'dus kyi sgrub pa zab mo 'di'ang skal ldan chos kyi bdag po snyan grags kyis rin chen dbang mdog bcas bskul ngor chos nyid dgongs pa'i klong nas sprang mdo med 'chol mo su kha badzra gyis bris pa'o
dge'o
