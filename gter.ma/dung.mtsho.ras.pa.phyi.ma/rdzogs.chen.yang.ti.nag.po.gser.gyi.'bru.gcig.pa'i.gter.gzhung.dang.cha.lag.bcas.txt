@#/_/rdzogs pa chen po yang ti nag po gser gyi 'bru gcig pa'i sngon 'gro khrid rim gyi ngag 'don nyung ngu gud du phyung ba bzhugs so//
drin chen bla ma'i zhabs la phyag 'tshal lo/
'dir gang zhig 'khor ba las yid 'byung zhing bla med byang chub thob sgrub pa'i 'dod pa'i gang zag lam 'dir zhugs pa rnams/
sngon 'gro'i chos spyod ngag 'don 'di rnams don yid la bsam zhing tshigs kha ton du thun bzhi la 'byor la 'jug par bya'o/
de yang dang po blo chos su 'dzol ba blo ldog rnams bzhi'i khrid kyi ngag 'don la bzhi ste/
thun mong dal 'byor rnyed dka' yi ngag 'don ni/
kye ma da lta mi nyid thob dus 'dir/
da res ste nga nas lha chos ma bsgrub na/
de nas bde ba ma thob pa'i dus la bab/
chos sku ston pa 'od mi 'gyur/
'gro'i sgra yang mi thos pas/
de bsam yar du ngag la brtson par bya/
gnyis pa mi rtogs bsgoms pa'i ngag 'don de/
tshe la long med nam 'chi cha med phyir/
tshe 'di'i bya ba rgyab tu bskur na/
tshe zad dus su cis kyang phan med pas/
tshe gcig lus gcig bsgrub la brtson par bya/
gsum pa 'khor ba'i nyes dmigs bsgoms pa'i ngag 'don ni/
dug gsum nyon mongs 'khrul pa'i las dbang gis/
khams gsum 'khor ba'i gnas su 'khyams tsa na/
srid gsum sdug bsngal mi bzad bzod dka' bas/
sgo gsum brtson pas thar pa bsgrub par bya/
bzhi pa las 'bras shan 'byed ngag 'don ni/
las kyi rgyu 'bras bslu ba med pa'i phyir/
las dkar dge spyad mtho ris bde ba thob/
las ngan bsags pas ngan 'gro'i gnas su ltung/
las 'bras spang blangs shan 'byed dus la bab/
'khor bar 'khor ba'i las la snying po med/
nges 'byung nges shes bskyed pa'i dus la bab/
kye ma kye 'dun rgyal ba thugs rje can/
bdag sogs bdag gzhan thugs rjes skyabs du gsol/
de nas chos lam du 'gro bar byed pa'i ngag 'don la lnga ste/
dang po bsnyen med skyabs 'gro'i ngag 'don la gnyis te/
dang po skyabs yul gsal gdab pa 'di nyid do/
mdun gyi nam mkha' pad+ma nyi zla'i steng/
bde gshegs kun 'dus rdo rje 'chang chen la/
phyogs bcu'i sangs rgyas chos tshogs dge 'dun sogs/
skyabs gnas rtsa gsum tshogs kyi bskor bar gsal/
kye gnyis pa ngag 'don 'di ltar gang skabs su/
kye de thogs med dus nas thams da lta'i bar/
mtha' med 'gro ba drin chen pha ma ste/
bla med byang chub snying por mchis kyi bar/
bslu med dkon mchog rnams la skyabs su mchi/
ci yang gang skabs brjod la rjes su skyabs yul rang la bstims/
bum can rlung bzung la rjes su mnyams par bzhag/
gnyis pa sems bskyed ngag 'don la gnyis te/
thog mar tshogs bsags yan lag bcu pa ni/
hri rtsa gsum skyabs gnas spyan 'dren gnas 'dir bzhugs/
sgo gsum gus pas phyag 'tshal mchod pa 'bul/
sgrib gsum nyes byas rtsa gsum skyabs gnas ma wa yi rang lus thol zhing bshags/
dus gsum dge la brtson pa rjes yi rang/
thegs gsum chos kyi 'khor lo bskor bar bskul/
sku gsum ston pa mya ngan mi 'da' bzhug/
thegs gsum chos kyi 'khor la nyams sems bskyed gros kyis rig 'gos/
'khor gsum yang dag rab dkar dge la bsngo/
khams gsum 'gro kun sangs rgyas thob par shog/
gnyis pa sems bskyed dngos kyi ngag 'don ni/
bdag nyid dus 'di nas ni bzung nas su/
bdag gcig ma yin 'gro kun don gyi phyir/
bdag gzhan rje yod snying rje byang chub sems/
bdag gis sgo gsum dangs bas bskyed par bgyi thabs bskyed par bgyi/
tshigs don mthun par bsgoms la spros med bzhag/
gsum pa tshogs bsags maN+Dal ngag 'don ni/
tshu phyi rol ri rab gling bzhi gling phran brgyad/
gser ri ro la mtsho nyi zla 'dod yon tshogs/
bdag lus thung khams skye med dbang po lnga/
rang sems gdod nas rnam dag gnyug ma 'di/
sku gsum zhi ba'i dad pas 'bul bar bgyi/
'gro kun tshogs rdzogs don gnyis lhun grub shog/
dngos 'byor yid sprul 'bul/ rjes rang babs bzhag/
bzhi pa sgrib sbyang ngag 'don dmigs pa ni/
rang gi spyi 'od pad+ma nyi zla'i steng/
hU~M las 'od 'phros bskul don gnyis byas pas/
rdor sems dkar gsal zhal gcig phyag gnyis pa/
g.yas pas rdo rje g.yon pas dril bu 'dzin/
zhabs gnyis phyed dkyil longs sku'i rgyan rnams rdzogs/
thugs kar zla steng hU~M las yi ge brgyas bskor/
sngags phreng bcas gnas gsum yi ge las/
'od 'phros rad bzhin gnas nas ye shes bstims/
oM badzra sa tva ya ces yi ge brgya pa gang skabs bzlas/
rjes su dngos 'byor yid sprul mchod pa 'bum 'di ltar bstod/
hU~M dus gsum sangs rgyas ma lus thams cad kyi/
thugs kyis rnam 'phrul bcom ldan rdo rje sems/
sdig sgrib sbyong mdzad thugs rje'i chu rgyun can/
'gro kun sdig bsngal sel mdzad khyed phyag 'tshal/
rdor sems sku dang yig 'bru'i tshogs rnams la/
'od zer bdud rtsi'i chu rgyun zhabs g.yas kyis/
the bon gnas ni da gi spyi bor babs/
sgo gsum sgrib dag shel sgong lta bur gyur/
slar yang rdor sems 'od zhu rang la thim/
bdal khyab ka dag lhun 'grub ngang du bzhag/
lnga pa bla ma'i rnal 'byor ngag 'don ni/
'di la'ang gnyis te/
dang po bsgoms pa ni/
rang nyid rdo rje sems dpa' gsal ba yi/
mdun gyi nam mkha' nyi zla pad+ma'i steng/
'ja' 'od sna lnga'i gur khang 'khrigs pa'i klong/
rgyal ba kun 'dus gu ru pad+ma 'byung/
de'i spyi bor rigs bdag rdo rje sems/
de spyi bor drug pa rdo rje 'chang/
de yi spyi bo'i chos sku kun tu bzang/
de dag pad zla'i gdan la bzhugs par gsol/
'kher du mdun nas g.yas bskor tshul gyis ni/
ye shes mtsho rgyal rtsa ba'i bla ma'i bar/
brgyud pa'i bla ma bskor nas bzhugs par gsal/
gnyis pa gsol 'debs la gnyis te/
rgyas par gzhan du gsal zhing/
bsdus pa ngo mtshud gsol 'debs ni 'di'o/
e a hU~M/
ma bcos khyab bdal sa maN+Dal khyab kun tu bzang/
ma 'gags rang snang snang stong rdo rje 'chang/
ma rig gnyis 'dzin 'dzin zhes rdo rje sems/
ma spang rang grol srol ba'i gsol ba 'debs/
rang snad rang rigs pad+ma 'byung gnas dang/
rang shar rang grol yum chen mtsho rgyal dang/
rang byung rud gsal 'gro mgon dung mtsho ras/
rang babs dang rtsal ngang nas gsol ba 'debs/
ye nas stong nyid spros bral sangs rgyas mtshan/
ye shes rang snang lhun rdzogs bde chen ras/
ye sted bzung 'dzin rang zhig zad thal rje/
ye grol gnas lugs dang nas gsol ba 'debs/
skye med klong yang rnam grol bzang po dang/
'gag med klong yang rgya la ras pa rdzo/
'dzin med klong yang rgyal mtshan 'od zer dpal/
byar med klong yang ngang nas gsol ba 'debs/
stong nyid mtha' bral sangs rgyas brtson 'grus rje/
chos nyid spros bral rgyal mtshan ye shes zhabs/
sems nyid blo bral sangs rgyas rgyal mtshan la/
de nyid nga 'dzin bral ngang nas gsol ba 'debs/
snang stong gnyis med dge 'dun rin chen rje/
gsal stong dbyer med dge 'dun rgyal mtshan dpal/
rigs stong brjod med rin chen rdo rje la/
bde stong zhes med ngang nas gsol ba 'debs/
chos kun khyab bdal mnyams med ngag dbang rje/
chos dbyings dmigs med mkhas mchog blo gros bzang/
chos nyid don ston drin chen pad+ma'i mtshan/
chos sku rang gsal ngang nas gsol ba 'debs/
snang stong yul 'das drin chen bla ma'i sku/
grag stong brjod 'das drin chen bla ma'i gsung/
gsal stong blo 'das drin chen bla ma'i thugs/
dran stong myang 'das ngang nas gsol ba 'debs/
rang snang rnam dag bde gshegs zhi ba'i lha/
rtsal snang 'gags med ye shes khro bo'i sku/
gnyis snang 'dzin bral mkha' 'gro tshes skyong la/
skyon lnga snang rang grol ngang nas gsol ba 'debs/
de ltar yang gsang yang ti rgyud pa rnams/
de dag kun kyang kun byed rgyal por byung/
de bzhin rang la rang bzhin cig par gnas/
de nyid dran shes dran pas gsol ba 'debs/
'od gsal ye nas rang la gnas pa la/
'od zer sgron ma bzhi la brtan nas 'byung/
'od sku 'di rten la phab nas kyang/
'od lus tshe 'dir 'grub par byin gyis rlob/
slar yang gdung yul tshul du 'di ltar 'bod/
bdag gzhan ma gyur nam mkha' dang mnyam pa'i/
sems can thams cad rnams/
bla ma sangs rgyas rin chen la gsol ba 'debs so/
yi ye bla ma'o/
dus gsum sangs rgyas kun gyi ngo bo/
sde gsum bregs pa rim dgu chos mdzod/
khams gsum 'gro ba'i tshogs zhing dam pa/
mchog gsum kun 'dus bla ma mkhyen no/
ye ye bla ma'o/
bla ma kun 'dus byin brlab dpag med/
yi dam kun 'dus dngos grub 'bad med/
mkha' 'gro kun 'dus phrin las 'thag med/
rtsa gsum kun 'dus bla ma mkhyen no/
yi ye bla ma'o/
ngo bo skye med bla ma chos sku/
rang bzhin 'gags med bla ma longs sku/
thugs rje phyogs med bla ma sprul sku/
sku gsum dbyer med bla ma mkhyen no/
ye yi bla ma'o/
bka' rgyud bla ma dam pa'i rgyal tshe/
mdo rgyud lung rig du ma'i gter mdzod/
bsnyen rgyud ga ba za ba ma'i mdzod 'dzin/
bsgrub rgyud bstan 'dzin dam pa mkhyen no/
ye ya bla ma'o/
ma gyur 'gro ba'i skyabs mgon bla ma/
ma rig sgrib bral rnal 'byor dbang phyug/
ma spang rang grol rtog ldan rgyal po/
ma bcos khyab bdal bla ma mkhyen no/
ye ye bla ma'o/
'gro blo'i re bskang nor bu rin chen/
'gro kun thar lam 'dren pa'i ded dpon/
'gro ba'i nad sel sman pa'i rgyal po/
'gro mgon mtshungs med bla ma mkhyen no/
yi yi bla ma'o/
mkhyen pa'i ye shes mkha' 'dra'i klong las/
brtse ba'i thugs rje sprin tshogs dpag med/
mdzad pa'i phrin las chos char bzang pos/
gdul bya'i rgyud brlan bla ma mkhyen no/
yi ye bla ma'o/
dus gsum sangs rgyas thams cad kyis/
phrin las cig tu bsdus pa'i bdag nyid/
dpal ldan bla ma dam pa khyed rnams la/
mkhyen brtse mdzad phrin bsam gyis mi khyab pa mnga' ba lags pas/
bdud rtsi'i gang gyur nam mkha' da dang mnyam pa'i sems can thams cad rnams/
thugs rjes brtse ba chen pos dus da lta nyid du bzung du gsol/
zhes phur tshugs su gsol ba btab pa 'di ci mang du bzlas so/
bla ma'i sku gsung thugs la gsol ba 'debs/
lus ngag yid gsum byin gyis rlob du gsol/
sgo gsum sgrib pa ma lus kun dag nas/
dbang bzhi bskur zhing rgyud bzhi smin par mdzod/
ces pas gsol gdab spyi bo'i bla ma rnams/
rim gyis 'od zhu gu ru pad+ma'i thim/
gu ru'i sku gsung thugs la thugs rje'i 'od zer dkar dmar mthing gsum 'bru gsum tshul/
dpag med byung bas rang gi gnas su thim/
sgo gsum sgrib dag dbang bzhi thob par bsam/
dbang bzhi blang ba ni/
gu ru'i spyi bo nas sku yi ngo bo oM 'od snang dkar po dang bcas pa byung nas rang gi spyi gtsug tu thim/
des phyi bum pa'i dbang thob/ lus kyi sgrib pa dag/ lam bskyed pa'i rim pa'i dbang/ 'bras bu sprul sku'i bag chags dang sa bon rgyud la bzhag/
ngag tu oM oM oM zhes nyer gcig 'am gang skabs bzlas so/
gu ru'i mgrin pa nas gsung gi ngo bo A 'od snang dmar po dang bcas pa byung nas rang gi mgrin par thim/
jag gis sgrib pa dag/ lam bzlas brjod byas pa la dbang/ 'bras bu longs sku'i bag chags dang sa bon rgyud la bzhag/
A A A zhes gang skabs brjod/
gu ru'i thugs ka nas thugs gi ngo bo hU~M 'od snang sngon po dang bcas pa byung nas rang gi thugs kar thim/
shes rab ye shes kyi dbang thob/ yid kyi sgrib pa dag/ lam gtum mo bsgoms pa la dbang/ 'bras bu chos sku'i bag chags dang sa bon rgyud la bzhag/
hU~M hU~M hU~M zhes gang skabs brjod/
yang gu ru'i gnas gsum nas sku gsung thugs kyi ngo bo 'od zer dkar dmar mthing gsum byung nas rang gi lus ngag yid gsum la phog/
rig pa rtsal gyi dbang thob/ sgo gsum gyi sgrib pa dag/ lam snang stong phyag rgya chen po dang/ rig stong rdzogs pa chen po bsgoms pa la dbang/ 'bras bu ngo bo nyid kyi sku thob pa'i bag chags dang sa bon rgyud la bzhag/
oM A hU~M zhes nyer gcig 'am gang skabs brjod/
slar yang gu ru 'od zhu rang la thim/
mtha' bral de ba stong gsal 'dzin med e ma ho/
bum can rlung bzung de rjes spros med bzhag/
de nas bsngo ba dang smon lam ni/
rnam mkhyen rgyal ba sras bcas dgongs su gsol/
rnam pa kun du bdag gis sgo gsum gyi/
rnam dkar dge ba'i las rnams ci bsags pa/
rnam mang 'gro ba'i sems can thams cad kun/
rnam grol 'bras bu sangs rgyas thob phyir bsngo/
rnam dag gdod ma'i sa la phyin par shog/
zhes sogs gzhan yang thegs chen gyi bsngo ba dang smon lam gyis rgya cher gdab bo/
dge'o/ bkra shis/ rdzogs so/ mang+ga laM/ b+ha wun/
yab yum tshams la kha mkha' lam las pa la phab pa yin pa'i las mi bsam pa/
yang ti'i bla brgyud ni/
na mo gu ru/ kun tu bzang po rdo rje 'chang chen dang/ rdo rje sems dpa' gu ru pad+ma 'byung/ ye shes mtsho rgyal 'gro mgon dung mtsho nas/
sangs rgyas drang srong bde chen ras pa dang/ rnam grol bzang po rgya la ras pa dang/ rgyal mtshan 'od zer sangs rgyas brtson 'grus dang/ rgyal mtshan ye shes sangs rgyas rgyal mtshan dang/
dge 'dun rin chen dge 'dun rgyal mtshan dang/ rin chen rdo rje ngag dbang grags pa dang/ blo gros bzang po pad+ma rgyal mtshan dang/ nam mkha' rgyal mtshan bse lu'o/
klong chen rab gsal snying/ bkra shis 'od zer chos nyid rgya mtsho dang/ dbang bzhi bskyur bzhi bla mar gsol ba 'debs/ snang srid 'khor 'das rang rigs byang chub sems/
skye med chos sku rtogs par byin gyis rlob/ 'gag med 'od gsal 'char bar byin gyis rlob/ yong ti zab mo thob par byin gyis rlob/
'grogs pa dang ma cig nag sog pa tsho la gcin pa bar gyi gnas la rgya kha lo ba gas kha ga gcig aM hU~M/
rdzogs pa chen po yang ti nag po gser gyi 'bru gcig pa'i gnad kyi gdams pa rgyud kyi snying po bzhugs so/
rgya gar skad du/ glu r+ya tan tra sid+d+hi/
bod skad du/ bcom ldan 'das sku gsum gyi ston pa 'od mi 'gyur ba la phyag 'tshal lo/
gtam dA ka sha Ti/
de med dur khrod brgyad kyi nang nas dur khrod bsil ba'i tshal zhes bya ba der mag la/
u rgyan bdag bsam gtan la gnas tshe na/
nam srod la dpal kun tu bzang po khyen nas/
rigs kyi bu don gyi gnas lugs la gnas pa byin tshul gyi le'u/
par 'dod na yi ge 'di la ltos shig gsungs nas/
bir+ya zhun bris pa'i glegs bam gcig rang babs su gtad de/
yang ti u pa ste dang po'o/
de nas u rgyan pad+ma yis/ kun bzang nyid la yang zhus pa/ 'di yi bsgrub lugs ji lta bu/
mes pa'i 'khor la bstan du gsol/
kun bzang nyid kyi bka' stsal pa/ 'di lta bu yi bsgrub skor ni/ dbe shing dangs pa'i dbang bzhis smin byas nas/
chos dang gnas su ni/ ri bo gtan la 'pheb par bya/
mtshan nyid ldan pa'i bla ma yis/ mthun pa'i grogs dang 'grogs/
gnas dang mthun pa'i 'bras nang btsal/
rdzas gnas bstan pa'i le'u ste gnyis pa'o/
de nas u rgyan pad+ma yis/ kun bzang nyid la yang zhus pa/ 'di lta bu yi gdams pa gang/
bsgrub pa'i man ngag bstan du gsol/
kun bzang nyid kyis bka' stsal pa/ 'di nyid bsgrub pa'i dmigs pa ni/ don gyi gnas lugs mnyam bzhag cing/
gnyis pa dmigs pa'i rim pa ni/ ye shes mig gcig dri ma med/
gsum pa snang rtogs pa blo las 'das/
bzhi pa gsum re ga gtsang ma dag pa ste/
lnga pa spobs pa 'phel ba lta bu'o/
drug pa skye mched bzlog par bya/ 'di rnams rang gnas su zhig na yin/
lha gnas rgya mtsho dung khang gi/ dkyil yar thad du mig lta zhing/
zhi ba snying gi tsit+ta yi/ drang srod la ni lta bar bya/
dmigs pa bstan pa'i le'u ste gsum pa'o/
de nas u rgyan pad+ma yis/ kun bzang nyid la yang zhus pa/
de ltar dmigs pa bsgoms pa'i rjes/ rtags kyi rim pa ji lta bu/
mes pa'i 'khor la bstan du gsol/
kun bzang nyid kyis bka' stsal pa/
rtags kyi rim pa bstan pa ni/ ye shes mig gcig dus su ni/
du ba'i rnam pa lta bu dang/ smig rgyu'i rnam pa lta bu dang/
sems ma rnam rtog 'tshub pa ni/ las rlung tshod tshol ba yi rtags/
me lce'i rnam pa lta bu dang/ srin bu me khyer lta bu dang/
sprin gyi rnam pa lta bu dang/ me stag 'phro lha ba'i rnam pa dang/
rig pa gnas tshul rtsad bdar rnams/ nges par mchod rtags yin no/
sku yi rnam pa gsal ba la/ brtag na yal nas 'gro ba ni/
rig gsum pa sad dum chud rtags/ sku yi cha lugs gsal ba la/
rgyan cha gang yang med pa ni/ rnam rtog rang gsal zin rtags/
zhi ba'i rnam pa gsal ba la/ brtag na khro bor 'gyur ba ni/
gzhi yi gnas lugs rig rtags tha/ ri bo rnam pa lta bu la/
lus med dmigs med sgrigs 'dra ni/ snang ba bcud dum smin rtags/
mig gcig min pa ci yang med/ rnam rtog rtsad bdar ma tshod rtags/
lus phyed mang sgrigs rnam pa ni/ nyams myong shan ma phyed pa'i rtags/
rtags kyi le'u ste bzhi pa'o/
de nas u rgyan pad+ma yis/ kun bzang nyid la yang zhus pa/
bka' yi bzlog bsgyur ji ltar bgyi/ mes pa'i 'khor la bstan du gsol/
kun bzang nyid kyis bka' stsal pa/ nyon cig u rgyan pad+ma 'byung/
bka' yi bzlog bsgyur 'di ltar gyis/ gzhi la zhi ba med gyur cing/
khro med rgyan dang tsho de ltar nyams su blangs pa yis/
snang ba thams cad zhing khams su/ 'ong 'gyur 'di la the tshom med/
las ma tha' sna tshogs bstan pa'i le'u ste lnga pa'o/
de nas u rgyan pad+ma yis/ kun bzang nyid la yang zhus pa/
gdams pa'i mthar thug yang dag 'di/ gter kha gang du sdoms pa'i gnas/
mtshan nyid ldan pas gsung du gsol/
kun bzang nyid kyis bka' stsal pa/ mchod rten spungs pa'i re ba la/
dgra mdu ru sbal nag po'i dbyibs/ brag ri ru/ sbal kha sbubs 'dra/
de yi nang du gter du sdoms/ las can cig la smon lam thob/
ces rgyud gtad pa'i le'u drug pa'o/
de nas u rgyan pad+ma la sogs pa'i rig 'dzin thams cad rjes su yi rang ste dpal bde ba chen pos gsungs pa la mngon par bstod do/
gnad gyi gdams pa rgyud kyi snying po/
bzhi byon pa'i/ ma 'ongs las 'phro can dang 'phrad par shog/
sa ma ya/ rgya rgya rgya/
sku rgya/ gsung rgya/ thugs rgya/ gtad rgya'o/
ka thog khrid chen
rdzogs pa chen po yang ti nag po gser gyi 'bru gcig pa'i shog dril skor gsum las shog dril dang po bzhugs so/
e ma ho/
gdod nas ma bcos chos kyi sku/
rang byung lhun grub 'od lnga'i klong/
sna tshogs rol pas 'khor ba 'jam pa'i dbyangs la phyag 'tshal lo/
mun 'jig rten gsum po gom gcig bskyed/
gnod ma'i mgon po de la 'dud/
'dren/
'od gsal 'char ba'i gnad/
mngon par rdzogs par 'tshang rgya'i gnad/
gdams ngag rgya mtsho'i gnad khrid phyi/
sngags kyi sgor zhugs skyes bu de/
dbang gis smin par byas nas su/
sngon 'gro'i chos rnams rdzogs nas ni/
thog mar byang gnas 'gro ba bstsal/
mun khang legs pa'i gnas du ni/
nang tshong can gyi gdan steng du/
byang chub mchog tu sems bskyed nas/
rdo rje skyil krung bcas nas ni/
rang nyid rdo rje sems dpa' bskyed/
spyi bor bla ma'i rnal 'byor bsgom/
mig rtse sna gnyis rtse sems rtse gsum/
gcig tu dril nas gsol ba btab/
lus ni rnam snang chos bdun bya/
mig ni rdo rje gtsug tor zhes/
dril ser ni nye shu'i tshad tsam du/
smin mtshams dag tu blta bar bya/
yang yengs med par yengs bzhag des sems brin pa dang rtag
tshams ma rnams 'byung zhing/
nyams snang 'byung ste rgyud las kyer/
nam mkha' las byung rang byung ba/
shes rab ye shes me bo che/
'od chen rnam par snang bar byed/
ye shes snang ba lam me ba/
'gro ba'i mar me ye shes sgron/
gzi brjid chen po 'od gsal ba/
sngags mchog sngags bdag rigs sngags rgyal/
gsang sngags rgyal po don chen byed/
zhes gsungs so/
de yang dpal kun tu bzang po nyid kyis bka' bas/
'di bsgrubs pa'i dang po khregs chod gnas lugs kyi/
steng mnyam bzhag gnyug yun bsring ba/
ces so/
gnyis pa dmigs pa'i rim pa ni/
ye shes mig gcig dri ma med/
ces pas/
rang gi klad pa dung khang gi/
gzhal yas 'di phyi nas ltas na nang gsal ba/
nang nas bltas na phyi gsal ba/
snang la rang bzhin ma grub pa 'od lnga'i 'bru gcig tu bsam/
smin mtshams kyi dpral bar ye shes khro ba'i spyan 'dra ba zlum po mthing kha ye shes kyi 'od lnga'i bskor ba dung khang du hrig ge gzigs par bsam/
gnyis pa/
gnyis snang rtog pa blo las 'das/
ces pas/
rang gi mig gnyis khro bo'i spyan zlum khra khyil le ba gnyis su bsam/
de'i thad ka'i ltag pa'i bdud sgo gnyis su/
g.yas g.yon du rgya skar phye ba lta bu bug pa gnyis zang thal du yod par bsam/
gsum pa/
gsum rig gtsang ma dag pa ste/
ces pas/
smin mtshams kyi dpral ba'i mig gcig de'i thad ka'i ltag par thug pa gcig zang thal yod par bsam/
bzhi pa/
spob pa khrel ma lta bu ste/
ces pas rang gi dpral ba'i spyan gsum la yang phyed bzlog nang du gzigs par bsam/
phan tshun drug po gcig la gcig 'brel du 'phrad pa bsam/
skabs su dung khang gi dbus su khrug khrug pas 'ja' dang 'od sku dang zhing khams lam mer thams cad kyi lus phyi nang thams cad mer re re gang bar bsam/
lnga pa/
tsit+ta'i drang srong lta ba zhes pas/
rang gi snying mchong gur smug po shel gyi kha bad can sgo phye ba lta bu'i dkyil du mig gcig yar la gzig par bsam/
de yang dpral ba dang ltag khur gi mig gsum gsum dang drug po mar bzlog nas tsit+ta'i rtse mo ye shes kyi spyan la gzigs par bsam/
snying dbus kyi mig kyang dung khang gi drug po la lta'o/
drug pa/
phub 'dra cha lang gdab pa'i tshul/
ces pa/
rang gi thod pa de dung gi gzhal yas khang kha sbubs pa lta bu'i dkyil nas ye shes kyi spyan dkar po gzi brjid dang ldan pa gcig mar gzig/
tsit+ta'i spyan yar gzigs par bsam/
skabs su steng 'og gi dmigs pa rnams rje res bya'o/
bdun pa/
drang srong tsog pu 'dug pa ste/
ces pas/
spyan bzlog ma dar gcig dmigs med du bzhag go/
de yang nam gnas kyi bar la bcos slad med par yer pa skad cig kyang med par ka dag chen po'i ngang la bzhag go/
sa ma ya/ rgya rgya rgya/ zab rgya/ sbas rgya/ snyan rgyud gsang ba/
rdzogs pa chen po yang ti nag po gser gyi 'bru gcig pa las/
shog dril bar ma bzhugs so/
skyabs 'gro sems bskyed mos gus gnad du bsnan ba spyi dang mtshungs/
bsam gtan gyi khang bu gru bzhi pa 'dom gang/
nga ma/ 'dag bcar la 'jug pa'i tshe/
sngags kyis bcad/ gu gul bdug/ nang du bzhugs la bzhugs stangs ri bo brten cing rgya mtsho
gtum mo/
dmigs pa ni/ ye shes mig gcig gi dus su/ dpral ba'i bug pa'i nang du thig le dmar po dwang ba sun rdog tsam gcig la dmigs pa gtad/
gnyis snang rtogs pa blo la 'das pa'i dus su tsit+ta'i sgron ma 'od phung gi nang du zhi ba bzhi bcu rtsa gnyis gsal gdabs cing dmigs pa gtad pa/
snying nas mig tu rtsa dar dkar gyi skud pa lta bu 'brel nas yod pas/
tsit+ta'i drang srong rtsa'i lam la shar nas/
mi ga la thon nas rang gi rang gsal ba'i ngang no/
gsum rig gtsang ma'i dus su/ klad pa dung khang gi gzhal yas khang du khrag 'thung lnga bcu rtsa brgyad kyi lha tshogs la shes pa gtad/
spob pa khrel ba lta bu'i dus su/ lus phung khams skye mched thams cad tsheg mig lta bu la/
rtsa khams thams cad dpa' bo mkha' 'gro'i tshogs rnyil gyi gang bu kha bye ba lta bu bsgoms pa yin no/
skabs su rgya mtsho ar la gtad/
tsit+ta dang snying lta bar bya/
skabs su gnas bzhi 'khrub par/
zlum pa nyid ni thams cad gad/
phub 'dra cha la gdab pa'i tshul/
snang ba thams cad zhing khams su/
'ong 'gyur 'di la the tshom med/
yang dang po ni spyan khra khrig ge ba gcig mig dang rgyab sbed byas nas yar klad par lta bar sgom/
gnyis pa ni/ rna ltag g.yas nas spyan khra khrig ge ba gcig nang du ltas pa'o/
gsum pa ni/ rna ltag g.yon nas spyan khra khrig ge ba gcig nang nas ltas pa'o/
bzhi pa ni/ ltag pa nas spyan gcig tshur la ltas pa'o/
lnga pa ni/ spyi bo nas spyan khra khrig ge ba gcig mar ltas pa'o/
drug pa/ snying nang rtog pa blo las 'das/
snying nas 'od zer gcig pa spyi gtsug tu zug/
'od zer de dpral ba nas phar ltag par zug/
rna ltag g.yas nas g.yon du 'od zer zug/
'od zer ba thag brkyang ba 'dra bas dung khang du bskor pher rtsis su phar lta tshur lta mar lta byas nas yod pa'o/
bdun pa/ phub 'dra ma leng gdab pa'i tshul/
snang ba thams cad zhing khams su/
'od 'gyur 'di la the tshom med/
ces pas/
lus phyi nang spyan gyis gang ba de rnams las 'od zer dkar po phub 'dra ba cha la rdeb pa'i tshul du mang po 'phros yar 'phros mar 'thos phar 'thos tshur 'phros pa bsgom pa/
snang ba thams cad zhi ba'i khams su 'char bar nges so/
ces pa de yang spob pa khrel ba lta bu'i phyogs pa de'ang/
lus phyi nang spyi bo nas rkang pa'i mthil sna ba'i tshun chad ye shes kyi spyan khra zim zim pa 'od lnga'i rang bzhin spyan gyi lus phyi nang thams cad yar lta mar lta phar lta tshur lta la/
'od zer ba thag gis rgya bres pa lta bu lus thams cad dra ba'am khrel ba lta bu spyan gyis gang bar bsgom mo/
sa ma ya/ rgya rgya rgya/ gud+d+ha mang+ga laM/ snyan rgyud gsang ba/
rdzogs pa chen po yang ti nag po gser gyi 'bru gcig pa las/
sngon 'gro spyi dang mtshungs/
ya lha gnas klad pa dung khang 'khor lo'i dkyil du thig le dkar po 'od lnga bskor ba la shes pa gtad do/
thad ka'i 'khor lo'i thig le la lta zhing thig le dkar dmar 'od lnga'i bskor ba la shes pa gtad do/
smin mtshams kyi mdzod spu yang thig le 'od lnga'i bskor ba la shes pa gtad de ltag pa'i bdud sgo yar thig le 'od lnga bskor ba la shes pa gtad do/
yid bzhin gyi nor bu la ya thig le 'od lnga'i bskor ba la shes pa gtad do/
yang rang gi snying pad+ma dkar po 'dab brgyad pa'i lte ba thig le mthing ka ye shes kyi 'od lnga'i bskor ba la dmigs pa gtad/
snying mchong gur smug pa'i dbus su nyi zla pad+ma'i gdan la sangs rgyas snang ba mtha' yas sku mdog dmar po zhal gcig phyag gnyis pa/
phyag gnyis mnyam bzhag steng du lhung bzed bsnams pa/
sku phyi nang zad thams kyi 'od kyi phung po chen po la me 'bar ba la shes pa gtad de/
de ltar spyan dang 'od rje res byed cing bsgom/
bla ma las kyang mig skor rnams dus gcig la mi bstan cing slob bu'i nyams rtags thon nas sna re sna re bsnan pa'i man ngag go/
shog dril gsum po 'di ni 'gro don nus pa'i bla ma slob bu gtogs khri pa drug gzhan rnams la shin tu gsang/
shog dril gsum po 'di'i rdzogs pa chen po'i 'bum phrag drug cu rtsa bzhi'i yang snying gser zhun ma lta bu srog thig le dang yi na pas shin tu gsang ba spyod na/
'di ni bka' rgya shin tu dam pa gal che'o/
dpal sngags kyi sungs ekadza ti la gtad ro/
thub pa shog dril sungs shi gsam ya/
rgya rgya rgya/ sku rgya/ gsung rgya/ thugs rgya/ zab rgya/ gsang rgya/ sbas rgya/ bka' rgya/ dam rgya/ gtad rgya/ rgya dgu btub pa'o/
sa ma ya/ rgya rgya rgya/
zhag bdun gyis sangs rgyas 'grub pa'i thabs chos 'di la bsnyen rgyud zhal gyi shog dril gcig gi chog mod kyang mi 'dra ba'i cha gsum byung ba 'di gang zag dang rtul 'ga' zhig la rtags shar na spo chog dang bog 'don gyi ched du yang yin/
phal che ba ni 'di lta bu'i zab mo dam med bong min ldan pa la shor na mi rung pas/
man ngag ga ba drug tu mdzad pa yin pas/
bla ma lam brten par bsnyen rgyud kyi shog dril ngos nas don ston pa med do/
khrid kyi skabs su sngags bsrung tshim pa gtor tshogs btang ngo/
zhes dung mtsho ras pas gsungs so/
spyi dge'o/
ya pa sa ma tsha kha mkha' dang ti wi yum rgyud log pa'o/ dpal gsang ba'i mchod pa/
@#
yang ti'i snyan rgyud yi ge med pa'o/
sa ma ya glu bya/
ta sa chas/
za tsha tha/
brgyud/
@#
gcig pa/ rang gi dpral bar ye shes kyi spyan khra sgar re phyi nang med par zang thal le ba yod pa zhig sgom/
gnyis pa/ ltag pa'i bdud sgor ye shes kyi spyan gcig tshur nang du gzigs par sgom/
gsum pa/ rna ltag g.yas ngos nas ye shes kyi spyan gcig tshur nang du gzigs par sgom/
bzhi pa/ rna ltag g.yon ngos nas ye shes kyi spyan gcig tshur nang du gzigs par sgom/
lnga pa/ dung khang spyi bo'i gtsug tu ye shes kyi spyan gcig mar la gzigs par bsgom/
drug pa/ rang gi tsit+ta'i rtse mo nas pad+ma dkar po 'dab brgyad pa kha gyes pa'i stod du ye shes kyi spyan gcig zang thal le ba gcig yar spyi gtsug gi spyan la gzigs par bsgom/
spyi bo'i spyan gyi mar tsit+ta'i spyan la gzigs par bsgom/
bdun pa/ rang gi snying mchong gur smug pa'i dbus pad+ma'i gdan la/
sangs rgyas 'od dpag med sku mdog pad+ma ra ga'i mdog lta bu chos gos dang shams thabs gsol/
spyan khra hrig gzhal 'dzum mu me tsit+ta'i dbus nas rtsa dbu ma'i rgyud la yar spyi bo'i spyan la gzigs par bsgom/
spob pa khrol ba lta bu ni/ rang gi lus mgo mjug med par spyan gyi gang nas bar mtshams med par khra hrig hrig khra thim zim par sgom/
ye shes mig gcig dri ma med/
yid rnam par mi rtog pa'i dung gi rang ge sna rtse'i thad/
ser nyi shu tsam du gtad nas/
ma yengs par bzhag go/
de ma zim pa'i rtags rnams 'char zhing nyams snang 'byung ste/
rgyud las/ nam mkha' las byung rang byung ba/
shes rab ye shes mo lo che/
'od chen rnam par snang bar byed/
ye shes snang ba lam me ba/
'gro ba'i mar me ye shes sgron/
gzi brjid chen po 'od gsal ba/
sngags mchog sngags bdag rigs sngags rgyal/
gsang sngags rgyal po don chen byed/
ces gsungs pas/
de yang kun bzang nyid kyi bka' stsal ba/
'di bsgrubs pa'i dmigs pa ni/ dang po gnas lugs stod du spyir bzhag cing gnyug bsring/
rang gi klad pa dung khang gi gzhal yas khang 'di phyis bltas na nang gsal ba/
nang bltas na phyi gsal ba/
snang la rang bzhin ma grub pa 'od lnga'i khang pa gcig pa'i 'phur khro bo'i spyan zlum mthing ye shes kyi 'od lnga'i bskor ba zhig dung khang nang du hrig ge gzigs pa zhig tu sgom/
gnyis pa/ rang gi mig gnyis de khro bo'i spyan zlum dkyil le ba zhig tu 'od lnga'i bskor pa zhig tu bsam/
de'i thad ka ltag pa'i bdud sgo g.yas g.yon gnyis su rgya skar kha phye pa lta bu'i thug pa zang thal du yod par bsam/
gsum pa/ dpral ba'i spyan gyi thad ka'i bug pa zang thal zhig bsam/
bzhi pa/ rang gi spyan gsum dpral ba'i spyan gsum phyir bzlog nas nang du gzigs/
ltag pa'i bug pa gsum yang tshur dung khang nang du gzigs par/
phan tshun drug po gcig la gcig 'brel du 'thad par bsam/
skabs su dung khang gi dbus su khrug khrug pas thams cad kyang 'ja' dang 'od dang sku thams cad kyi zhing khams rang gi lus thams cad mer re re gang bar bsam/
lnga pa/ rang gi snying mchong gur smug po shel gyi kha bad rtson sgo phye pa lta bu'i dkyil du spyan gcig yar gzigs par sgom/
de yang dpral ba dang ltag khang gi spyan gsum gsum drug pa/
mar bzlog nas tsit+ta'i spyan la gzigs par sgom/
snying dbus kyi spyan kyang dung khang du drug pa la yar blta'o/
drug pa/ rang gi thod pa de dung gi gzhal yas khang kha sbubs pa lta bu'i dkyil du ye shes kyi spyan dkar po gzi brjid dang ldan pa mar gzigs/
tsit+ta'i spyan yar gzigs par bsam/
skabs su steng 'og gi dmigs pa rnams rje res bya'o/
bdun pa/ dmigs med ngang la bzhag/
de yang rnam gnas kyi tshe/ rto bslad med par g.yengs pa skad cig kyang med par ka dag chen po'i ngang la bzhag go/
lta gnas rgya mtsho dung khang nas kyil yar thad du dmigs pa gtad/
klad pa dung khang gzhal yas khang du thig le dkar po'i bskor ba ye shes kyi 'od 'tsher ba de la dmigs pa gtad do/
re lto 'tshing rgya mtsho bzlog par bya'o/
snying mchong gur smug po dar dmar gur phub pa lta bu'i dbus su thig le mthing ga ye shes kyi 'od lnga'i dra bas bskor ba zhig bsam/
dur khang 'khor lo'i thig le lta zhing khri ga le dkar dmar 'od lnga'i bskor ba'i dbus dmigs pa gtad do/
rgya mtsho 'dra/ dpral ba'i mdzod spu'i thig le mthing ga 'od lnga'i bskor ba zhig bsam/
ltag pa'i bdud sgo la thig le 'od lnga'i bskor ba gsum dmigs pa gtad de/
yid bzhin nor bu las/ thig le 'od lnga'i bskor ba la rig pa ma yengs par gtad/
dmigs pa zab mo 'di yang gal che'o/
zhes dang/
yang ti'i rgyud las/ dmigs pa jag la brten nas ni/ dmigs med par rang sar grol/ zhes gsungs/
rab tshe 'dir grol/ 'bring bar do longs spyod rdzogs sku grol/ tha ma phyin 'ja' lus thob/ ces gsungs/
yang ti'i snyan rgyud yi ge med pa 'di/ bla ma'i thugs su bzhi byon/
mang+ga laM/
ka thog khrid chen
yang ma ba yang ma
sngon dad pas mas gcig/
rdzogs pa chen po yang ti nag po gser gyi 'bru gcig pa'i sngon 'gro'i khrid kyi rim pa bzhugs so/
rdzogs pa chen po yang ti nag po gser gyi 'bru gcig pa'i sngon 'gro'i ming mi shes pa bzhugs so/
rdzogs chen snyan rgyud ston par byed pa la/ sngon 'gro dngos gzhi rjes gsum las/ dang po la gnyis/
thun mong dang thun mong ma yin pa'o/
dang po ni skyabs 'gro sems bskyed yi ge brgya maN+Dal bla ma'i rnal 'byor rnams gzhan dang mtshungs/
khyad par gyi sngon 'gro thun mong ma yin pa la gsum ste/ lus sbyang ba/ ngag sbyang ba/ sems sbyang ba'o/
de yang chos 'di ni shin tu zab cing gnyan pas khrid dral der 'tshogs pa'i khrid phug ma gtogs gzhan la zur tsam yang mi bstan ba/
zhing gsang ba ni bka' rgya dam pa'o/
khrid phug de rnams kyang dbang gis smin par byas la dang po lus sbyang ba ni/
dben pa'i gnas su stan bde ba la 'dug la/
rkang mthil gnyis sprad/ lag pa spyi bor thal mo sbyar la rang gi/
lus 'di rdo rje dkar po rtse gsum pa ye shes kyi me rab tu 'bar ba/
me lce'i rtse mo las rdo rje dkar po nas 'bras tsam phyogs bcur 'phros pas bar du gcod pa'i bgegs thams cad tshar bcad/
rdo rje de dug slar 'dus rang lus rdo rje la thim par bsgoms/
de la ma yengs par rtse gcig dril la thun gcig bsgoms/
de bzhin du rdo rje sngon po ser po dmar po ljang khu mthing ka rnams la yang gong ltar thun re bsgoms shing 'od zer spro bsdu zhes par byas la zhag gsum gzir du bcug/
de ni lus kyi sgrib sbyong thun mong ma yin pa'o/
gnyis pa ngag sbyang ba/
rgyas gdab pa dang/ rtsal sbyang ba/ gnyan brtsam/ lam du zhugs pa bzhi yod pa las/ zhag re re bya ste/
thog mar rgyas gdab pa ni/ ngag tu hU~M ring po brjod pas rang gi sna bug g.yas nas hU~M mthing nag ye shes kyi me 'bar ba gcig 'phros gnyis 'phros grangs med 'phros pas rang gi khang khyim thams cad gang/
dor ma zhong yul khams thams cad gang/
de bzhin du phyogs bcu nam mkha'i khams thams cad gang/
nam mkha' gar khyab hU~M gis me re re gang bar bsam zhing/
hU~M ring po na ra ra ci nus bsgrangs ste de ni phyi snang ba la rgyas gdab pa'o/
lte ba mgrin pa gsang gnas rkang mthil spyi gtsug man chad rtsa chen tsa chung ba spu'i rtse mo tshun chad hU~M gis me re re gang bar bsam zhing hU~M thung ngu 'bud cing 'don no/
de ni nang phung po la rgyas gdab pa'o/
de ltar phyi snang ba la rgyas thabs pas bu dang po la rgyas gdab pa'o/
phyi snang ba la rgyas thabs pas snang srid thams cad chos skur 'char ba'i dgos pa yod do/
nang phung po la rgyas thabs pas phung khams skye mched thams cad sku dang thig le'i rang bzhin du 'char ba'i dgos pa yod do/
gnyis pa rtsal sbyang ba ni/ ngag tu hU~M drag po brjod pas rang gi sna bug g.yon nas hU~M nag po ye shes kyi me 'bar ba gcig mda' 'phangs pa ltar 'ur sgra dang bcas tal gyi song bas rang gi nye skor du yod pa'i shi ba dang rdo dang/
ba dang sad nya skar du yod pa'i shing dang rdo dang brag la sogs pa ngo brag la sogs pa dngos po shing 'thabs pa thams cad la thong thal 'jur bar bsam/
de bzhin du sa rdo ri brag rtsi shing nas dngos po gyur tshad thams cad la phar thal phug nas sar seng khral khrel du btang nas mthar lhag ma med par bsam/
yang rang gi lus thams cad kyang hU~M des phar thal tshur thal phug nas dra ba ltar gyur par bsam/
de ltar phyi snang ba la rtsal sbyangs pas dngos po la zhen pa legs cing snang ba bden med du 'gro ba'i dgos pa yod do/
nang phung po la rtsal sbyangs pas phung po ces 'dzin thabs nas phung po skya mar grol ba'i dgos pa yod do/
gsum pa gnyen brtsal ba ni/ ngag tu hU~M brjod pas rang nyid hU~M mthing nag gcig tu bsam/
rang gi mdun du hU~M dmar po gcig bsam/
hU~M mthing nag de las hU~M nag po'i phreng ba 'phros pas mdun gyi hU~M dmar po de la dri li li 'khrel bar bsam/
yang phyir grol nas hU~M mthing ka de la hri li li 'khri bar bsam/
de bzhin du yar dkris tshur dkris lan mang du bya/
mthar hU~M nag po la tshur dkris pas ri bo mchog rab tsam du bsam/
yang dmar po de las hU~M gi phreng ba 'phros nas hU~M nag po la g.yon du dkris/
yang phyir grol nas hU~M dmar po la dkris/
de bzhin du phar dkris tshur dkris mang du byas nas mthar hU~M dmar po la dkris pas ri bo mchog rab tsam du bsam/
de nas hU~M nag pos dmar po la g.yas skor du khyil li li bskor bar bsam/
hU~M dmar pos nag po la khyil li li g.yon du bskor bar bsam/
de nas hU~M gnyis kha sbyar nas g.yas su khyil khyil/ g.yon du khyil khyil/ mdun du khyil khyil/ rgyab tu khyil khyil/ 'khrub par bsam/
mthar hU~M gnyis je chung je zlum du song nas thig le dmar nag yungs 'bru tsam gnyis la yun ring du shes pa gtad/
thig le gnyis kyang 'gril nas nam mkha'i dkyil du 'gril li li 'gril ba la shes pa gtad do/
mthar thig le gnyis kyang nam mkha' stong gsal du thim pa'i ngang la lhan gyis bzhag/
de ltar gnyen brtsal bas sems gar gtad du zin cing blo las su rung ba'i dgos pa yod do/
bzhi pa lam du zhugs pa ni/ rang nyid hU~M dkar po khru gang tsam mdangs 'od zer du 'phro ba gcig tu bsam la/
hU~M dal gyis bsgrangs bas dang po hU~M de sa la ma reg tsam gyis tal la la sor zhing rang gar 'gro myong ba'i lam ma zhugs nas rgya dbus ri ba thung la klung chu gru grod yul gar sleb thams cad nyul bar bsam/
des sngar gyi bag chags thams cad tshod 'gro ba'i dgos pa yod do/
de nas bar do'i gnas dang dmyal ba'i dwags dud 'gro mi dang lha min la lta'i gnas thams cad kyang thar chags su nyul bar bsam/
de ltar ma dag pa'i lam la zhugs pa'i tshe hU~M des mthong tshod kyi dngos po thams cad 'od du 'du ba'i dgos pa yod do/
phung po rang du yal bar bsam pa ni man ngag go/
de nas hU~M de nam mkha' la rgyang 'phur nas sangs rgyas kyi zhing khams thams cad nyul te/
shar phyogs mngon par dga' ba'i zhing khams su sangs rgyas mi bskyed pa gtso 'khor thams cad la phyag btsal/
mchod pa 'bul chos zhus gnang ba thob lung bstan par bsam/
lho phyogs dpal ldan mdzes pa'i zhing khams su sangs rgyas rin chen 'byung gnas gtso 'khor thams cad la phyag btsal/
mchod pa 'bul chos zhus gnang ba thob lung bstan par bsam/
nub phyogs bde ba can gyi zhing khams su sangs rgyas snang ba mtha' yas gtso 'khor thams cad la phyag btsal/
mchod pa 'bul chos zhus gnang ba thob lung bstan par bsam/
byang phyogs las rab grub pa'i zhing khams su sangs rgyas don yod grub pa gtso 'khor thams cad la phyag btsal/
mchod pa 'bul chos zhus gnang ba thob lung bstan par bsam/
dbus phyogs stag po bkod pa'i zhing khams su sangs rgyas rnam par snang mdzad gtso 'khor thams cad la phyag btsal/
mchod pa 'bul chos zhus gnang ba thob lung bstan par bsam/
steng 'og min chos dbyings pho brang du chos sku kun tu bzang po gtso 'khor rnams la phyag btsal/
mchod pa 'bul chos zhus gnang ba thob lung bstan par bsam/
des zhing khams thams cad mngon du gyur pa'i dgos pa yod pa/
spyi don gsum pa sems sbyang ba ni/ thog mar sems tshol byas la/ sems kyi byung gnas 'gro gsum rtsad bcad/
ma rnyed pa'i tshe na zhi gnas btsal te/ lus rnam snang gi chos bdun dang ldan par byas la lus ngag yid gsum rnal du 'bab/
lus sog thon thag pa chad pa bzhin du lhod/
ngag pi wang rgyun thag chad pa bzhin du smra ba bcad/
sems skyes bu'i snying bton pa bzhin du dran med du bzhag/
snga phyi bar gsum gyi rtog pas ma bslad pa bsam med bsgom med yengs med du lhan ne bzhag/
des zhi gnas bri na 'od/ ma zin na shing bu'am rte'u phra mo la shes pa gtad/
rlung mig yid gsum gcig tu dril nas gzer/
skabs su lhod cing dmigs rten phral/
des zin 'ong/ des sngon 'gro bstan zin nas/
gnyis pa dngos gzhi lhag mthong btsal ba'i phyir mun khang snang ba'i seng khang cung zad kyang med par tshugs shing ya yo med par rmos bdun dang ldan pas dbang po/
dung tshugs su dril te/ rdo rje gtsug tor gyi lta stangs kyis yid yig rlung gsum gcig tu dril nas bsgom pas snang ba thams cad zhing khams su 'char te/
dang po ye shes mig gcig gi dus su sa rlung zin pa'i rtags lnga/
gnyis pa gsum rigs gtsang ma'i dus su chu rlung zin rtags la/
gsum pa snying nang rtog pa blo las 'das pa'i dus su me rlung zin rtags lnga/
bzhi pa spobs pa khrol ma lta'i dus su rlung gi rlung zin rtags lnga/
lnga pa spyod byed legs pa'i dus su nam mkha'i rlung zin rtags la/
drug pa rdo rje'i lam du zhugs pa'i dus su ye shes kyi rlung zin rtags lnga 'char bas 'di rnams rim pa ltar nges pa dgos/
de la 'dug ba lus kyi gnad/ bcings pa rtsa'i gnad/ bzung ba rlung gi gnad/ dmigs pa ting nge 'dzin gyi gnad/
bsgom nyams dbyings rig bsre ba'i gnad/
'bras bu blo zad tshe zad kyi gnad/
'di rnams mthar phyin pa gal che'o/
de ltar bdun nam nyer gcig gis rtags rnams rdzogs par 'ong/
des kyang ma byung na yo byad 'dra cha lang gdab pa'i tshul/
snang ba thams cad zhing khams su/
'byung 'gyur 'di la the tshom med/
ces gsungs so/
spyi don gsum pa rjes kyi bya ba gegs sel ngo sprod kyi gdams pa rnams gzhan du gsal lo/
rdzogs chen snyan rgyud kyi sngon 'gro rdzogs so/
sa ma ya/
ma ya ma kha ga pa ba yang ma sa cha
sngon dad pas mas gcig/

