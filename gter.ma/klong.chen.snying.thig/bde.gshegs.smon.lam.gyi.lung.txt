@#/_/chos kyi blo gros/ 'phags pa bzang po spyod pa'i smon lam gyi rgyal po zhes bya ba bzhugs so/ Кх'єнце Чокі Лодро. Короткий спосіб практики молитви Самантабхадри

bzang spyod don thabs nyung ngu bzhugs so//
sangs rgyas chos tshogs sogs skyabs sems lan gsum//

Повтори три раза рядки притулку і бодхічіти, потім візуалізуй:

mdun mkhar bla ma bcom ldan shAkya thub//
mdun du byang chub sems dpa' kun tu bzang//
phyogs mtshams steng 'og sangs rgyas byang sems sogs//
smon lam 'grub pa'i dbang por bzhugs pa dang//
mthun 'gyur bden tshig gnang bas smon pa'i gnas//
ji ltar btab pa yid bzhin 'grub pa dang//
byang chub spyod mchog yongs su rdzogs gyur nas//
kun tu bzang po'i smon lam mthar phyin shog//

ces brjod la/ gsal dag snyan gsum gyis bzang spyod bton/

Сказавши так, виконуй молитву ясно, чисто і мелодично.

rgya gar skad du/_Ar+Ya b+ha dra tsar+Ya pra N-i d+hA na rA dza/
bod skad du/_'phags pa bzang po spyod pa'i smon lam gyi rgyal po/
'phags pa 'jam dpal gzhon nur gyur pa la phyag 'tshal lo//

А. Вступна частина. Ощищення

1. Простягання перед татхагатами

ji snyed su dag phyogs bcu'i 'jig rten na//
dus gsum gshegs pa mi yi seng ge kun//
bdag gis ma lus de dag thams cad la//
lus dang ngag yid dang bas phyag bgyi'o//

bzang po spyod pa'i smon lam stobs dag gis//
rgyal ba thams cad yid kyis mngon sum du//
zhing gi rdul snyed lus rab btud pa yis//
rgyal ba kun la rab tu phyag 'tshal lo//

rdul gcig steng na rdul snyed sangs rgyas rnams//
sangs rgyas sras kyi dbus na bzhugs pa dag/
de ltar chos kyi dbyings rnams ma lus pa//
thams cad rgyal ba dag gis gang bar mos//

de dag bsngags pa mi zad rgya mtsho rnams//
dbyangs kyi yan lag rgya mtsho'i sgra kun gyis//
rgyal ba kun gyi yon tan rab brjod cing //
bde bar gshegs pa thams cad bdag gis bstod//

2. Офіри татхагатам

me tog dam pa phreng ba dam pa dang //
sil snyan rnams dang byug pa gdugs mchog dang //
mar me mchog dang bdug spos dam pa yis//
rgyal ba de dag la ni mchod par bgyi//

na bza' dam pa rnams dang dri mchog dang //
phye ma phur ma ri rab mnyam pa dang //
bkod pa khyad par 'phags pa'i mchog kun gyis//
rgyal ba de dag la ni mchod par bgyi//

mchod pa gang rnams bla med rgya che ba//
de dag rgyal ba thams cad la yang mos//
bzang po spyod la dad pa'i stobs dag gis//
rgyal ba kun la phyag 'tshal mchod par bgyi//__

3. Відкинення дурного

'dod chags zhe sdang gti mug dbang gis ni//
lus dang ngag dang de bzhin yid kyis kyang //
sdig pa bdag gis bgyis pa ci mchis pa//
de dag thams cad bdag gis so sor bshags//

4. Співрадість заслугам

phyogs bcu'i rgyal ba kun dang sangs rgyas sras//
rang rgyal rnams dang slob dang mi slob dang //
'gro ba kun gyi bsod nams gang la yang //
de dag kun gyi rjes su bdag yi rang //_

5. Запрошення обертати Коло Дхарми

gang rnams phyogs bcu'i 'jig rten sgron ma rnams//
byang chub rim par sangs rgyas ma chags brnyes//
mgon po de dag bdag gis thams cad la//
'khor lo bla na med par bskor bar bskul//

6. Прохання до Татхагат залишатися

mya ngan 'da' ston gang bzhed de dag la//
'gro ba kun la phan zhing bde ba'i phyir//
bskal pa zhing gi rdul snyed bzhugs par yang //
bdag gis thal mo rab sbyar gsol bar bgyi//

7. Посвята коренів заслуг

phyag 'tshal ba dang mchod cing bshags pa dang //
rjes su yi rang bskul zhing gsol ba yi//
dge ba cung zad bdag gis ci bsags pa//
thams cad bdag gis byang chub phyir bsngo'o//

Б. Основна частина. Добропоради

1. Думи

'das pa'i sangs rgyas rnams dang phyogs bcu yi//
'jig rten dag na gang bzhugs mchod par gyur//
gang yang ma byon de dag rab myur bar//
bsam rdzogs byang chub rim par sangs rgyas spyon//__

phyogs bcu ga la'i zhing rnams ji snyed pa//
de dag rgya cher yongs su dag par gyur//
byang chub shing dbang drung gshegs rgyal ba dang //
sangs rgyas sras kyis rab tu gang bar shog/

phyogs bcu'i sems can gang rnams ji snyed pa//
de dag rtag tu nad med bde bar gyur//
'gro ba kun gyi chos kyi don rnams ni//
mthun par gyur cing re ba'ang 'grub par shog/

2. Не залишати думки про просвітлення

byang chub spyod pa dag ni bdag spyod cing //
'gro ba kun tu skye ba dran par gyur//
tshe rabs kun tu 'chi 'pho skye ba na//
rtag tu bdag ni rab tu 'byung bar shog/__

rgyal ba kun gyi rjes su slob gyur te//
bzang po spyod pa yongs su rdzogs byed cing //
tshul khrims spyod pa dri med yongs dag pa//
rtag tu ma nyams skyon med spyod par shog/

lha yi skad dang klu dang gnod sbyin skad//
grul bum dag dang mi yi skad rnams dang //
'gro ba kun gyi sgra rnams ji tsam par//
thams cad skad du bdag gis chos bstan to//

des shing pha rol phyin la rab brtson te//
byang chub sems ni nam yang brjed ma gyur//
sdig pa gang rnams sgrib par gyur pa dag/
de dag ma lus yongs su byang bar shog/

3. Бути вільним від скверн

las dang nyon mongs bdud kyi las rnams las//
grol zhing 'jig rten 'gro ba rnams su yang //
ji ltar pad+mo chus mi chags pa bzhin//
nyi zla nam mkhar thogs pa med ltar spyad//

4. Приносити щастя істотам

zhing gi khyon dang phyogs rnams ji tsam par//
ngan song sdug bsngal rab tu zhi bar byed//
bde ba dag la 'gro ba kun 'god cing //
'gro ba thams cad la ni phan par spyad//

5. Носити обладунки

byang chub spyod pa yongs su rdzogs byed cing //
sems can dag gi spyod dang mthun par 'jug/
bzang po spyod pa dag ni rab ston cing //
ma 'ongs bskal pa kun tu spyod par gyur//

6. Співпрацювати з іншими бодгісатвами

bdag gi spyod dang mtshungs par gang spyod pa//
de dag dang ni rtag tu 'grogs par shog/
lus dang ngag rnams dang ni sems kyis kyang //
spyod pa dag dang smon lam gcig tu spyad//

7. Радувати доброчинних друзів

bdag la phan par 'dod pa'i grogs po dag/
bzang po spyod pa rab tu ston pa rnams//
de dag dang yang rtag tu phrad par shog/
de dag bdag gis nam yang yid mi dbyung //

8. Побачити Татхагат

sangs rgyas sras kyis bskor ba'i mgon po rnams//
mngon sum rtag tu bdag gis rgyal ba blta//
ma 'ongs bskal pa kun tu mi skyo bar//
de dag la yang mchod pa rgya cher bgyi//

9. Охороняти Дхарму

rgyal ba rnams kyi dam pa'i chos 'dzin cing //
byang chub spyod pa kun tu snang bar byed//
bzang po spyod pa rnam par sbyong ba yang //
ma 'ongs bskal pa kun tu spyad par bgyi//

10. Отримати невичерпний скарб

srid pa thams cad du yang 'khor ba na//
bsod nams ye shes dag ni mi zad brnyes//
thabs dang shes rab ting 'dzin rnam thar dang //
yon tan kun gyi mi zad mdzod du gyur//

11. Методи входження

rdul gcig steng na rdul snyed zhing rnams te//
zhing der bsam gyis mi khyab sangs rgyas rnams//
sangs rgyas sras kyi dbus na bzhugs pa la//
byang chub spyad pa spyod cing blta bar bgyi//__

de ltar ma lus thams cad phyogs su yang //
skra tsam khyon la dus gsum tshad snyed kyi//
sangs rgyas rgya mtsho zhing rnams rgya mtsho dang //
bskal pa rgya mtshor spyod cing rab tu 'jug/

gsung gcig yan lag rgya mtsho'i sgra skad kyis//
rgyal ba kun dbyangs yan lag rnam dag pa//
'gro ba kun gyi bsam pa ji bzhin dbyangs//
sangs rgyas gsung la rtag tu 'jug par bgyi//

dus gsum gshegs pa'i rgyal ba thams cad dag/
'khor lo'i tshul rnams rab tu bskor ba yi//
de dag gi yang gsung dbyangs mi zad la//
blo yi stobs kyis bdag kyang rab tu 'jug/

ma 'ongs bskal pa thams cad 'jug par yang //
skad cig gcig gis bdag kyang 'jug par bgyi//
gang yang bskal pa dus gsum tshad de dag/
skad cig cha shas kyis ni zhugs par spyad//

dus gsum gshegs pa mi yi seng ge gang //
de dag skad cig gcig la bdag gis blta//
rtag tu de dag gi ni spyod yul la//
sgyu mar gyur pa'i rnam thar stobs kyis 'jug/

gang yang dus gsum dag gi zhing bkod pa//
de dag rdul gcig steng tu mngon par bsgrub//
de ltar ma lus phyogs rnams thams cad du//
rgyal ba dag gi zhing rnams bkod la 'jug/_

gang yang ma byon 'jig rten sgron ma rnams//
byang chub rim par 'tshang rgya 'khor lo bskor//
mya ngan 'das pa rab tu zhi mtha' ston//
mgon po kun gyi drung du bdag mchi'o//

12. Дев'ять сил

kun tu myur ba'i rdzu 'phrul stobs rnams dang //
kun nas sgo yi theg pa'i stobs dag dang //
kun tu yon tan spyod pa'i stobs rnams dang //
kun tu khyab pa byams pa dag gi stobs//

kun nas dge ba'i bsod nams stobs dag dang //
chags pa med par gyur pa'i ye shes stobs//
shes rab thabs dang ting 'dzin stobs dag gis//
byang chub stobs rnams yang dag sgrub par byed//__

13. Протиотрути

las kyi stobs rnams yongs su dag byed cing //
nyon mongs stobs rnams kun tu 'joms par byed//
bdud kyi stobs rnams stobs med rab byed cing //
bzang po spyod pa'i stobs ni rdzogs par bgyi//

14. Дії

zhing rnams rgya mtsho rnam par dag byed cing //
sems can rgya mtsho dag ni rnam par dgrol//
chos rnams rgya mtsho rab tu mthong byed cing //
ye shes rgya mtsho rab tu rtogs par byed//

spyod pa rgya mtsho rnam par dag byed cing //
smon lam rgya mtsho yongs su rdzogs par byed//
sangs rgyas rgya mtsho rab tu mchod byed cing //
bskal pa rgya mtshor mi skyo spyad par bgyi//__

15. Рамки навчання

gang yang dus gsum gshegs pa'i rgyal ba yi//
byang chub spyod pa'i smon lam bye brag rnams//
bzang po spyod pas byang chub sangs rgyas nas//
de kun bdag gis ma lus rdzogs par bgyi//

rgyal ba kun gyi sras kyi thu bo pa//
gang gi ming ni kun tu bzang zhes bya//
mkhas pa de dang mtshungs par spyad pa'i phyir//
dge ba 'di dag thams cad rab tu bsngo//

lus dang ngag dang yid kyang rnam dag cing //
spyod pa rnam dag zhing rnams yongs dag pa//
bsngo ba bzang po mkhas pa ci 'dra ba//
de 'drar bdag kyang de dang mtshungs par shog/


kun nas dge ba bzang po spyad pa'i phyir//
'jam dpal gyi ni smon lam spyad par bgyi//
ma 'ongs bskal pa kun tu mi skyo bar//
de yi bya ba ma lus rdzogs par bgyi//

16. Завершення

spyod pa dag ni tshad yod ma gyur cig/
yon tan rnams kyang tshad bzung med par shog/
spyod pa tshad med pa la gnas nas kyang //
de dag 'phrul pa thams cad 'tshal bar bgyi//

В. Межі молитви

nam mkha'i mthar thug gyur pa ji tsam par//
sems can ma lus mtha' yang de bzhin te//
ji tsam las dang nyon mongs mthar gyur pa//
bdag gi smon lam mtha' yang de tsam mo//

Г. Блага молитви

gang yang phyogs bcu'i zhing rnams mtha' yas pa//
rin chen brgyan te rgyal ba rnams la phul//
lha dang mi yi bde ba'i mchog rnams kyang //
zhing gi rdul snyed bskal par phul ba bas//

gang gis bsngo ba'i rgyal po 'di thos nas//
byang chub mchog gi rjes su rab mos shing //
lan gcig tsam yang dad pa bskyed pa na//
bsod nams dam pa'i mchog tu 'di 'gyur ro//

gang gis bzang spyod smon lam 'di btab pas//
des ni ngan song thams cad spong bar 'gyur//
des ni grogs po ngan pa spangs pa yin//
snang ba mtha' yas de yang des myur mthong //_

de dag rnyed pa rab rnyed bde bar 'tsho//
mi tshe 'dir yang de dag legs par 'ong //
kun tu bzang po de yang ci 'dra bar//
de dag ring por mi thogs de bzhin 'gyur//

mtshams med lnga po dag gi sdig pa rnams//
gang gis mi shes dbang gis byas pa dag/
de yis bzang po spyod pa 'di brjod na//
myur du ma lus yongs su byang bar 'gyur//

ye shes dang ni gzugs dang mtshan rnams dang //
rigs dang kha dog rnams dang ldan par 'gyur//
bdud dang mu stegs mang pos de mi thub//
'jig rten gsum po kun na'ang mchod par 'gyur//_

byang chub shing dbang drung du de myur 'gro//
song nas sems can phan phyir der 'dug ste//
byang chub sangs rgyas 'khor lo rab tu bskor//
bdud rnams sde dang bcas pa thams cad btul//

gang yang bzang po spyod pa'i smon lam 'di//
'chang ba dang ni ston tam klog na yang //
de yi rnam par smin pa'ang sangs rgyas mkhyen//
byang chub mchog la som nyi ma byed cig/

Д. Посвята заслуг

'jam dpal dpa' bos ji ltar mkhyen pa dang //
kun tu bzang po de yang de bzhin te//
de dag kun gyi rjes su bdag slob phyir//
dge ba 'di dag thams cad rab tu bsngo//_

dus gsum gshegs pa'i rgyal ba thams cad kyis//
bsngo ba gang la mchog tu bsngags pa des//
bdag gi dge ba'i rtsa ba 'di kun kyang //
bzang po spyod phyir rab tu bsngo bar bgyi//

bdag ni 'chi ba'i dus byed gyur pa na//
sgrib pa thams cad dag ni phyir bsal te//
mngon sum snang ba mtha' yas de mthong nas//
bde ba can gyi zhing der rab tu 'gro//

der song nas ni smon lam 'di dag kyang //
thams cad ma lus mngon du 'gyur bar shog/
de dag ma lus bdag gis yongs su bkang //
'jig rten ji srid sems can phan par bgyi//__

rgyal ba'i dkyil 'khor bzang zhing dga' ba der//
pad+mo dam pa shin tu mdzes las skyes//
snang ba mtha' yas rgyal bas mngon sum du//
lung bstan pa yang bdag gis der thob shog/

der ni bdag gis lung bstan rab thob nas//
sprul pa mang po bye ba phrag brgya yis//
blo yi stobs kyis phyogs bcu rnams su yang //
sems can rnams la phan pa mang po bgyi//

(індійські)

bzang po spyod pa'i smon lam btab pa yi//
dge ba cung zad bdag gis ci bsags pa//
des ni 'gro ba'i smon lam dge ba rnams//
skad cig gcig gis thams cad 'byor par shog/_

gang yang bzang po spyod pa 'di bsngos pas//
bsod nams mtha' yas dam pa gang thob des//
'gro ba sdug bsngal chu bor bying ba rnams//
'od dpag med pa'i gnas rab thob par shog/

(тибетські)

smon lam rgyal po 'di dag mchog gi gtso//
mtha' yas 'gro ba kun la phan byed cing //
kun tu bzang pos brgyan pa'i gzhung grub ste//
ngan song gnas rnams ma lus stongs par shog/

'phags pa bzang po spyod pa'i smon lam gyi rgyal po rdzogs so//_//_

Блогордна цар-молитва про благу поведінку завершена.

rgya gar gyi mkhan po dzi na mi tra dang/
su ren+d+ra bo d+hi dang/
lo tsA ba ban+de ye shes sde la sogs pas bsgyur cing lo chen bai ro tsa nas zhus chen mdzad do//_//

smon lam 'grub pa'i bden tshig ni/

Слова істини для здійснення молитви

sangs rgyas sku gsum brnyes pa'i byin rlabs dang //
chos nyid mi 'gyur bden pa'i byin rlabs dang //
dge 'dun mi phyed 'dun pa'i byin rlabs kyis//
ji ltar bsngos bzhin smon lam 'grub par shog/

tad+ya thA/_pany+tsa dri ya a wa bo d+ha na ye swA hA/

TADYATA PANCA DRIYA AVA BODHANAYE SVAHA

mthar (в кінці)

thub dbang 'khor bcas 'od zhu rang la thim//
'od gsal spros pa bral ba'i ngang la bzhugs//

ces pa'ang dkar mo'i sgrub bla ngag chos nas bskul ngor/
chos kyi blo gros pas bris pa'o//_//

Це на прохання чистого практика, ламы Нгакчо, написаа Чокі Лодро.

