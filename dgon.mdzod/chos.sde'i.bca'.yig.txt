@#/_/klong chen 'od gsal snying thig/ chos sde'i bca' yig/ Чодеї Чаїк: Статут Релігійної Організації "Лонгчен Нінгтік" ім. Лонгчена Рабджама

Статут

Релігійної громади
лінії передачі Лонгчен Нінгтік
школи Нінгма тибетського буддизму
у Подільському районі міста Києва

Прийнято на
загальних зборах
віруючих громади
26 листопада 2012 року

Стаття 1. Вид та віросповідна приналежність громади
1.1. Буддійська релігійна громада імені Лонгчена Рабджама у Подільському
районі м. Києва – є неприбутковою незалежною релігійною громадою,
що об’єднує громадян, які вивчають та практикують Вчення Будди про
благе мислення – Дхарму, у руслі лінії передачі Лонгчен Нінгтік, школи
Нінгма тібетського буддизму.
1.2. Громада керується у своїй діяльності чинним законодавством України.
1.3. Громада є неприбутковою організацією та має всі права юридичної особи
відповідно до чинного законодавства України.
1.3. Діяльність Громади розповсюджується на територію м. Києва.
1.4. Громада має свою печатку зі своєю назвою. Громада має штампи та
бланки із своїми реквізитами.
1.5. Місцезнаходження керівного органу (юридична адреса) Громади: 04071,
м. Київ, вул. Костянтинівська, буд. 20/14, кв. 31.

Стаття 2. Мета та завдання Громади
2.1. Головною метою Громади є спільне задоволення релігійних потреб її членів.
2.2. Завданнями Громади є збереження, продовження та розвиток Вчення
Будди про благе мислення – Дхарми, у руслі лінії Лонгчен Нінгтік, школи Нінгма.
2.3. Названі мета та завдання реалізуються за допомогою таких форм
діяльності:
• вивчення та практика Дхарми;
• організація та проведення лекцій, тренінгів, семінарів з вивчення, практики та поширення вчення Будди;
• будівництво і утримання культових споруд та приміщень для духовної практики членів громади;
• видавництво релігійної літератури;
• доброчинні заходи та справи милосердя;
• паломництво;
• здійснення зв’язків та співпраця з буддійськими організаціями в Україні і за кордоном;
• зв’язки з представниками інших конфесій та організацій, що переслідують цілі аналогічні цілям Громади;
• створення з метою релігійної просвіти навчальних груп, а також
інших форм навчання, використовуючи для цього приміщення, які
належать Громаді, або надані в її користування.

Стаття 3. Права Громади пов’язані зі свободою віросповідання
3.1. Громада може безперешкодно проводити релігійні обряди, церемонії та
практики в культових будівлях і на прилеглій території, у місцях
паломництва, на кладовищах, в місцях окремих поховань, крематоріях,
приміщеннях, що використовуються Громадою на законних підставах, а
також приміщеннях, що належать або використовуються на законних підставах членами Громади.
3.2. Громада має право відкривати поточні рахунки, в тому числі валютні в установах банків.
3.3. Громада має право звертатися за добровільними фінансовими та іншими
пожертвами та одержувати їх в порядку, визначеному чинним законодавством.
3.4. Громада має право володіти, орендувати, користуватися і
розпоряджатися всіма видами рухомого та нерухомого майна, наданого
громаді у порядку, передбаченому чинним законодавством України та у
відповідності з вимогами чинного законодавства України.
3.5. Громада має право набувати, володіти і використовувати релігійну
літературу будь-якою мовою, на свій вибір, а також інші предмети й матеріали релігійного призначення.
3.6. Громада має право виготовляти, експортувати, імпортувати і
розповсюджувати предмети релігійного призначення, релігійну
літературу та інші інформаційні матеріали релігійного змісту, без отримання прибутку.
3.7. Громада має право утворювати товариства, братства, асоціації, інші
об’єднання громадян при Громаді для здійснення благодійництва,
вивчення та розповсюдження релігійної літератури та іншої культурноосвітньої діяльності.
3.8. Здійснювати благодійну діяльність і милосердя як самостійно, так і через громадські фонди.
3.9. Встановлювати і підтримувати міжнародні зв’язки та прямі особисті
контакти, включаючи виїзд за кордон для участі в програмах, семінарах
та інших релігійних заходах. Учасники цих контактів і заходів можуть в
порядку, встановленому чинним законодавством, купувати, одержувати і
везти з собою релігійну літературу та інші інформаційні матеріали релігійного змісту.
3.10. Громада має право направляти своїх членів за кордон для навчання в духовних навчальних закладах.
3.11. Громада має право будувати культові споруди, ступи, монастирі, тощо.
3.12. Громада має право використовувати засоби масової інформації для
розповсюдження серед населення свого вчення та результатів своєї діяльності
з додержанням вимог чинного законодавства.

Стаття 4. Юридичний статус Громади
4.1. Громада набуває статусу юридичної особи з дати її державної реєстрації.
4.2. Громада має право відкривати поточні рахунки, в тому числі валютні в установах банків.
4.3. Громада може бути позивачем та відповідачем в суді.
4.4. Громада має право здійснювати всі види духовної діяльності, які не
суперечать чинному законодавству України та характеру діяльності релігійної організації.
4.5. Громада самостійно відповідає за своїми зобов’язаннями. Члени Громади
не відповідають за зобов’язаннями Громади, а Громада не відповідає за зобов’язаннями членів Громади.
4.6. У разі, якщо для провадження якогось з перерахованих в с. 3. видів
діяльності необхідне одержання дозволу, погодження тощо,
Громада зобов’язується одержати такий дозвіл, погодження тощо.

Стаття 5. Членство у Громаді
5.1. Членами Громади можуть бути фізичні особи, які досягли 18 років, що
мають готовність до практики Дхарми, приймають участь в діяльності
громади, а також дотримуються Статуту Громади.
5.2. Права та обов’язки членів Громади регулюються цим Статутом та чинним законодавством України.
5.3. Членство у Громаді припиняється у таких випадках:
• внаслідок виходу з Громади за власним бажанням;
• внаслідок смерті;
• внаслідок відлучення від Громади у випадках, коли член Громади не виконує своїх
обов’язків або діє всупереч інтересам Громади.
5.4. Рішення про відлучення приймають Загальні Збори.
5.5. При виході зі складу Громади, колишні її члени не мають права на
повернення пожертвувань, на кошти і майно Громади.

Стаття 6. Органи управління Громади
6.1. Органами управління Громади є: Загальні Збори, Рада Громади та Голова Ради Громади.
6.2. Вищим органом управління Громади є Загальні Збори Громади.
6.3. До виключної компетенції Загальних Зборів належать:
• внесення доповнень та змін до Статуту Громади;
• заснування релігійної громади та припинення її діяльності;
• внесення змін та доповнень до Статуту Громади;
• обрання Ради Громади;
• використання коштів і майна Громади;
• обрання бухгалтера;
• ліквідації Громади як юридичної особи.
6.4. Загальні Збори скликаються у випадку необхідності, але не менше
одного разу на рік. Загальні Збори заслуховують і обговорюють звіти і
пропозиції Ради Громади і приймають відповідні рішення щодо них.
Загальні Збори є правомочними, якщо на них присутні більше половини
членів Громади. Рішення приймаються трьома чвертями голосів
присутніх членів Громади.
6.5. Виконавчим органом Громади є Рада Громади – колективний або у
певних випадках одноосібний орган який обирається на Загальних
Зборах Громади та виконує усі поточні завдання діяльності Громади.
6.6. Голова Ради Громади обирається Загальними Зборами та має наступні функції:
• виконує адміністративні функції та здійснює духовне керівництво Громадою;
• має право підпису документів розпорядчого, фінансовогосподарського, кореспондентського характеру;
• є повноважним представником Громади перед державними органами, іншими юридичними та фізичними особами;
• за дорученням Ради Громади розпоряджається майном Громади;
• укладає від імені Громади договори, видає доручення, відкриває у банках
розрахункові та валютні рахунки, має право розпоряджатися коштами Громади.
6.7. Загальними Зборами з числа членів Ради Громади обирається бухгалтер,
який має право другого підпису на фінансових документах громади.

Стаття 7. Майно та кошти Громади
7.1. Громада володіє, користується і розпоряджається майном, яке належить їй на праві власності.
7.2. Кошти Громади утворюються з: добровільних пожертвувань громадян,
підприємств, установ та організацій; грошових надходжень у зв’язку із
здійснення богослужінь; будь-яких інших надходжень, отриманих від
надання культових послуг; пасивних доходів.
7.3. У власності Громади можуть бути будівлі, предмети культу, об’єкти
виробничого, соціального і благодійного призначення, транспорт, кошти
та інше майно, необхідне для забезпечення її діяльності.
7.4. Громада має право власності на майно, придбане або створене нею за
рахунок власних коштів, пожертвуване громадянами, організаціями або
передане державою, а також придбане на інших підставах, передбачених законом.
7.5. У власності Громади може бути також майно, що знаходиться за межами України.
7.6. Громада має право використовувати для своїх потреб будівлі і майно, що
надається їй на договірних засадах.
7.7. Громада має право звертатися за добровільними фінансовими та іншими
пожертвуваннями і одержувати їх.
7.8. Громада у порядку, визначеному чинним законодавством, має право для
виконання своїх статутних завдань засновувати сільськогосподарські та
інші підприємства, добродійні заклади, які мають право юридичної особи.
7.9. Майно та кошти Громади формуються за рахунок добровільних пожертв
громадян, підприємств, установ та організацій України та іноземних
громадян, підприємств, установ та організацій.

Стаття 8. Порядок внесення змін і доповнень до Статуту Громади
8.1. Рішення про будь-які зміни та доповнення до Статуту Громади
приймаються рішенням Загальних Зборів та затверджуються Головою Загальних зборів.
8.2. Зміни і доповнення до Статуту реєструються згідно з чинним законодавством.

Стаття 9. Припинення діяльності Громади
9.1. Громаду може бути ліквідовано в таких випадках:
• за рішенням Загальних Зборів членів Громади, на яких мають бути присутні не
меньше трьох чвертей загального числа членів Громади;
• у разі порушення Громадою чинного законодавства – за рішенням суду.
9.2. У разі припинення діяльності Громади, після розрахування з
кредиторами, вона має повернути майно, надане у її користування
державними, громадськими організаціями та іншими юридичними або фізичними особами, його власникові.
9.3. У випадку припинення діяльності Громади після погашення
заборгованостей все інше майно, що перебуває в її власності, в тому
числі культове майно, передається іншій неприбутковій буддійській
релігійній громаді, а в разі відсутності правонаступників, передаються у
властність держави.

